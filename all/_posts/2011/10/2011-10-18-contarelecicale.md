---
layout: post
title: Contare Le Cicale
tags: [speciale,onestar,]
date: 2011-10-18 21:14:00
author: pietro
---
Da quando abbiamo smesso di contare le cicale,<br/>il mondo gira sempre nel suo cerchio tutto uguale;<br/>le terre non si muovono né l'aria prende vita,<br/>le strade si percorrono e l'anima si svuota;<br/><br/>da quando abbiamo smesso di contare le cicale<br/>le cose si nascondono dall'ombra di quel male,<br/>le foglie si accartocciano con le farfalle dentro<br/>le bocche si ricuciono col suono di quel vento.<br/><br/>Da giorni mesi secoli le voci stanno zitte<br/>ma appena c'è la luna le cicale volan fitte,<br/>e tutti chiusi in casa dietro i vetri ad osservare<br/>lo sguardo di un bambino che non sa cosa sia il mare;<br/><br/>le luci in fondo al cielo non ci sanno perdonare,<br/>ormai abbiamo perduto le risposte a noi più care;<br/>le strade sono stanche di sentirsi calpestate<br/>e pure i fili d'erba tra cui sfrecciano le fate<br/><br/>si chinano posando qualche goccia di rugiada<br/>intanto sulla terra lì si srotola la strada.<br/><br/>Le cose sono brutte non importa chi le osserva,<br/>le nuvole son grigie verde il cuore che le innerva;<br/>e niente ci risponde mentre noi parliamo al vento,<br/>cercando un vano senso in tutto ciò che sembra spento;<br/><br/>a volte sembra quasi che qualcuno si ricordi<br/>di tempi bei passati dove tutto era normale<br/>ma nulla saprà dirci dove campi ancora verdi<br/>rifugino le lucciole lontano da quel male,<br/><br/>ci resta solamente d'aspettare le cicale<br/>ci resta solamente d'aspettare le cicale.
