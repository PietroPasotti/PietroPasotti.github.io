---
layout: post
title: Nessuno Vuole Essere Salvato
tags: []
date: 2011-11-02 00:49:00
author: pietro
---
Nessuno vuole essere salvato<br/>salvare non esiste<br/>è una parola vuota<br/>nessun pozzo da cui trarre<br/>nessun posto sicuro cui condurre<br/>qui come laggiù<br/>è la stessa identica terra.<br/>L'umidità risale le pareti<br/>e discende in lunghi brividi gelidi<br/>li conto li guardo<br/>esamino enumero le mie ossessioni<br/>i miei immacolati delitti<br/>i miei osceni deliri<br/>non c'è vergogna senza impunità<br/>senza piedi senza mani<br/>ogni cosa a metà.<br/>Nessuno vuole essere salvato<br/>le cose da salvare sono finite<br/>un solo quadro vuoto pende appeso alla parete<br/>schermo dei miei silenzi<br/>scherno dei miei saloni vuoti<br/>scenario del mio Peccato<br/>sto,<br/>come un castello di paglia<br/>in cima a una montagna<br/>eretto con la frusta e un brulichio di schiavi<br/>che fischia stelo dopo stelo<br/>coi venti con le nevi<br/>che uno dopo l'altro portan via il suo cuore<br/>così si perderà<br/>senza nessun tramonto rosso<br/>in una linea sottile di paglia e di vento<br/>con questo silenzio,<br/>perfino lo sento.
