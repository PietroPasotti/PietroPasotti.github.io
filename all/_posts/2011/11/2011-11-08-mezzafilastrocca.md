---
layout: post
title: 23 - Mezza Filastrocca
tags: [25 carezze,]
date: 2011-11-08 00:27:00
author: pietro
---
Nel fallito tentativo di non dire cosa sciocca<br/>mi vedo qui costretto a improvvisar la filastrocca.<br/><br/>Ora udite, voi,<br/>che capitò<br/>all'angelo biondiccio<br/>di cui un tale mi parlò.<br/><br/>Ella avea vane pretese<br/>sulle grazie di costui<br/>e tra mille poveracci<br/>andò a beccare proprio lui,<br/><br/>e sappiate, lui era solo,<br/>era triste e pure fesso<br/>solamente, si può dire,<br/>era appena più che un cesso.<br/><br/>Quella invece di parlare<br/>no, giammai, si disdegnava,<br/>piuttosto con un cric<br/>la bocca aperta si teneva<br/><br/>e non per dire cose<br/>che gradite al vostro orecchio<br/>possan esservi narrate<br/>dalla bocca di me, vecchio.<br/><br/>Codesta biondicciuola,<br/>trattavasi di lagna,<br/>rideva d'ogni cosa,<br/>financo d'una pigna.<br/><br/>Codesta ranocchiella,<br/>vedendo compromesso,<br/>sbandierando il petto al vento,<br/>l'intelletto di quel fesso,<br/><br/>gli mise in man la mano<br/>e con volto noncurante<br/>gli disse "bene, accetto"<br/>e poi fuggì a levante<br/><br/>lasciando così privo<br/>di probabile risposta<br/>il povero fanciullo<br/>che in van sporse protesta.<br/><br/>Da quel giorno la madama<br/>si sistemò leggera,<br/>con la grazia di un macigno<br/>ch'era appena primavera,<br/><br/>sul cucuzzo del ragazzo,<br/>che temendo di reagire<br/>fece come la supposta<br/>sprofondando a non finire.<br/><br/>Ma poiché io sono bravo<br/>ma sto per finir le rime<br/>ecco, lì a quel punto,<br/>ecco giungere la fine.<br/><br/>Era estate, l'otto agosto,<br/>e lei invece di far festa,<br/>rosolava le chiappone<br/>(ormai come un'aragosta).<br/><br/>Lui, in cerca di dolcezza,<br/>e paziente all'infinito<br/>osò porre sul suo fianco<br/>un sottile, ingenuo, dito.<br/><br/>La fanciulla dunque disse<br/>"amore mio, mi fai calore,<br/>oh che soffrire, che bruciore,<br/>domani andrò dal mio dottore";<br/><br/>egli dunque, disinvolto,<br/>prese svelto una coperta<br/>quindi un'altra,<br/>poi una porta,<br/><br/>e le mise tutto quanto<br/>sulla sprofondante faccia,<br/>e chiuse finalmente<br/>quell'enorme sua boccaccia.<br/><br/>E siccome la sua gioia<br/>in quel momento fu spaziale<br/>proclamò a sorpresa<br/>una festa nazionale.<br/><br/>E siccome la letizia<br/>che provò in quel bel momento<br/>durò tanto e tanto a lungo<br/>da meritarsi un canto,<br/><br/>la donzella, un po' sudata,<br/>restò lì per molti giorni,<br/>a scaldarsi e lamentarsi<br/>come fosse in sette forni,<br/><br/>lamentò per mesi interi<br/>la sua turpe sofferenza,<br/>(ma si lamentava sempre,<br/>nessun vide differenza),<br/><br/>ma sappiate infine, gente,<br/>sappiate: era un po' storta,<br/>perché io non ho mai detto<br/>che chiusa era la porta.
