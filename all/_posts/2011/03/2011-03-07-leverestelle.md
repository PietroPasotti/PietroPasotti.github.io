---
layout: post
title: Le Vere Stelle
tags: []
date: 2011-03-07 22:36:00
author: pietro
---
<div dir="ltr" style="text-align: left">Vorrei che ci fosse una dimensione<br/>in cui le semplicità si intrecciano<br/>come dita di due mani,<br/>per non essere, non mai,<br/>due opposti due lontani;<br/><br/>le vere stelle più sono lontane più si attraggono.<br/><br/>Ecco perché il cielo brilla così poco,<br/>a volte.<br/><br/>Vorrei che l'albero si curvasse attorno a noi<br/>senza nulla che ci spezzi<br/>sento un senso di inconciliabile<br/>ruvida affinità, un candore<br/>pallido e inspiegabile;<br/><br/>le vere stelle non si dimostrano nemmeno.<br/><br/>Ecco perché il cielo è così vuoto,<br/>a volte.<br/><br/>Vorrei che l'acqua e l'olio si scandissero<br/>come secondi fragili e immutabili<br/>facendo d'ogni tempo un unicum inscindibile<br/>come un fiume da cui sorge<br/>la pianura inestricabile;<br/><br/>le vere stelle è come se non ci fossero.<br/><br/>Ecco perché volentieri ci si perde per trovarle,<br/>a volte.<br/><br/>Vorrei che le vere stelle si riconoscessero dall'odore<br/>dal profumo in linea retta<br/>un palo d'oro nel mio cuore<br/>vorrei che le vere stelle rilucessero distanti<br/>sufficiente per donarmi<br/>le complessità di istanti<br/>che non merito.<br/><br/>Ecco perché credo di riuscirle a vedere,<br/>a volte.<br/>
