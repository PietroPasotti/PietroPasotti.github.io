---
layout: post
title: Milioni Di Mute Stelle
tags: [speciale,onestar,twostars,]
date: 2011-06-13 23:05:00
author: pietro
---
<div dir="ltr" style="text-align: left">Milioni di mute stelle ammutoliscono<br/>le ceneri si fermano e i lapilli spenti<br/>infiammano di sogni le notti dei dormienti;<br/><br/>ho quieto il cuore non ho voglia di dormire<br/>sono steso sul tuo petto in un deserto di nebbia<br/>carezzo le tue perle con la gioia quasi rabbia<br/><br/>di chi si mangia il cuore appeso a un atomo di sabbia.<br/><br/>Ho quieto il cuore non ho voglia di dormire<br/>sono steso tra i tuoi seni in un deserto di ghiaia<br/>contagiami d'amore in un inverno di gioia<br/><br/>ho chiuso gli occhi da quel giorno sai<br/>li ho chiusi dolcemente<br/>per non aprirli mai.<br/><br/>Ho quieto il cuore non ho voglia di dormire<br/>per paura di svegliarmi<br/>e sorprenderti a partire.<br/><br/>Ho steso il mio lenzuolo sulla sabbia del deserto<br/>ho steso la mia pelle ad asciugare sotto il sole<br/>ho dato nuova sabbia alla clessidra del mio cuore<br/><br/>sono giorni che cammino e non ho voglia di dormire<br/>non ho voglia di fermarmi<br/>di fermarmi e ripartire,<br/><br/>ho deciso voglio andare ma sulle gambe mie<br/>una notte scorgerò alcune stelle troppo bianche<br/>quella notte morirò sulle mie gambe stanche;<br/><br/>ho deciso e scelto di morire su una duna<br/>sulla cima salirò - un'ultima volta<br/>per donarmi alla mia luna.<br/><br/>Nel grembo dei cristalli su cui graffio i piedi miei<br/>c'è di più di quanto appare nelle notti silenziose<br/>nei lucidi capelli di queste mille dune erose<br/><br/>erose dallo stesso vento che mi soffia il cuore<br/>che soffia le tue lacrime<br/>lenisce il tuo dolore,<br/><br/>ogni luce d'ogni notte è come un cuore aperto<br/>puoi sfogliarlo tra le dune<br/>dell'infante tuo deserto.<br/><br/>Ho quieto il cuore non ho voglia di dormire<br/>se la sabbia mi mangiasse lascerebbe a te<br/>qualcosa per parlarti di qualcosa che non c'è,<br/><br/>ho quieto il cuore non ho voglia di dormire<br/>ora volgi il petto al giorno<br/>e poi lascialo partire.<br/>
