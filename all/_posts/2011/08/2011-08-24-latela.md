---
layout: post
title: La Tela
tags: []
date: 2011-08-24 18:22:00
author: pietro
---
<div dir="ltr" style="text-align: left">Più api sotto i miei colori<br/>più amori più destini desolati amori<br/>con una candida chimera stretta sottomano<br/>corro devastato lungo i fili che dipano<br/>sono il ragno dentro l'erba soffocata dalla neve<br/>è giunto l'inverno e io non sono uscito;<br/>non è stato caldo a lungo e io non ho raccolto<br/>ora qui a morir di fame sotto fiocchi senza volto.<br/><br/>Più farfalle sotto i miei artigli<br/>più rose lungo i petali dei gigli<br/>i colori del tramonto sono sempre più vermigli<br/>e io mi perdo tutto a parte un celestiale azzurro<br/>che traspare dalla neve senza l'ira di un sussurro<br/>ma mi basta a soffocare<br/>ma mi basta ad aver fame<br/>perché ho fatto la corona con pochi fili grigi<br/>ho vissuto sulla schiena come una coccinella zoppa<br/>resto sempre solo e solamente un ragno<br/>irradiando le corone un invisibile disegno<br/>fingendo che la neve sia soffitto del mio regno.<br/><br/>E quando la neve preme è come un cielo che cade<br/>un cielo nero e cupo<br/>come l'ombra di un dirupo<br/>che s'abbatte al suolo e fugge<br/>soffocando mi distrugge;<br/>sono una farfalla sul vetro<br/>e ciò che ne resta su una foglia d'orchidea<br/>cieco e sordo per aver visto<br/>troppo d'una dea,<br/>ma questo non mi basta<br/>la mia fame è troppo grande<br/>il dolore dietro il centro si disvela<br/>aspetto di fermarmi attorno al centro della tela.<br/>
