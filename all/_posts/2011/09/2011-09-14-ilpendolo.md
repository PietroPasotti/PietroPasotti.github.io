---
layout: post
title: Il Pendolo
tags: []
date: 2011-09-14 11:18:00
author: pietro
---
Il pendolo si muove<br/>un altro mondo si affaccia<br/>si ferma e tutto tace.<br/><br/>Qualcuno mi prese e mi portò in alto<br/>contro la mia voglia<br/>contro la mia forza,<br/>contro tutte quelle cose che vedevo come mie<br/>e sopra la mia pelle si intrecciavano le vie;<br/><br/>quante persone mi hanno percorso<br/>calpestando i miei prati fioriti<br/>quante persone hanno in passato<br/>preso al mio tempo ricordi infiniti;<br/><br/>correvano e di corsa<br/>hanno preso e poi saltato<br/>il fiume che spezzava<br/>l'altra terra da quel prato,<br/>nulla li teneva<br/>nessuno li terrà<br/>ciò che il mondo conteneva<br/>nessun altro ruberà;<br/><br/>si ferma il sole nella derisione<br/>sceglie le parole con accuratezza folle<br/>cala la sua mano come spettro di una lama<br/>a scindere per sempre ciò che sente da chi chiama,<br/>si ferma il sole nella decisione<br/>di chiudere per sempre<br/>le porte che permisero a quel vento di settembre<br/>di evadere selvaggio dalla gabbia del passato<br/>d'erodere d'un fiato<br/>desertificare tutto<br/>di rendere ogni giorno il giorno dopo un po' più brutto.<br/><br/>Riprende tranquillo come ogni mattina<br/>il brusio rassicurante del mondo che funziona<br/>riprendo fiato nel mio dove<br/>ed il pendolo si muove.
