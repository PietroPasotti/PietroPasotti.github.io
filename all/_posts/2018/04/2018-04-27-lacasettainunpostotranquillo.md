---
layout: post
title: La Casetta In Un Posto Tranquillo
tags: [speciale,scheggia d'essenza,]
date: 2018-04-27 22:59:00
author: pietro
---
L'aria è fredda ma il sole splende<br/>una lavandaia i panni stende<br/>ma lei è dipinta, lei non sa<br/>qui sotto, nel mondo, che freddo fa<br/><br/>a pochi passi ma<br/>in un'altra direzione<br/>scelsi un giorno di posare<br/>arruffate le mie piume<br/><br/>nel sottotetto ho fatto un nido<br/>-- con le mie mani --<br/>e vi ho deposto il cuore<br/>in quel triangolo di legno e paglia<br/>tenuto insieme da speranza e fango<br/>dormo come un angioletto<br/>nonostante il freddo,<br/>protetto.<br/><br/>Ma la mia casa fa paura<br/>ogni armadio trabocca simboli<br/>densi e oscuri<br/>pesanti e insicuri<br/>febbrili e vissuti<br/>ma irrimediabilmente<br/>muti<br/><br/>crepita nel focolare<br/>l'atmosfera secca e asciutta<br/>di un vento tra le foglie<br/>di un vecchio olmo secolare.<br/><br/>L'ombra grigia e altera<br/>di un tribunale di elefanti e gufi<br/>seri e giudicanti, appesta i muri<br/>fino a curvare le colonne<br/>ingiallire i vetri<br/>ammuffire le vernici<br/><br/>è tutto nuovo ma scrostato<br/>come se la vita dovesse imporsi<br/>prima del tempo<br/>come se la vita dovesse urlare<br/>farsi sentire<br/>non lasciarsi ignorare<br/>da nessuno più.
