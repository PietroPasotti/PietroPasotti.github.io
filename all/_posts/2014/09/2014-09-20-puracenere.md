---
layout: post
title: Pura Cenere
tags: []
date: 2014-09-20 18:21:00
author: pietro
---
Senti le voci cadere dal cielo<br/>una fessura tra le nuvole<br/>il nostro universo si smaglia<br/>i semi del nuovo e la morte del vecchio<br/>molti treni di memoria<br/>partono e si snodano<br/><br/><br/>l'unico amore vuole deragliare<br/>guardarmi<br/>bruciare<br/><br/><br/>Ora sai com'è la vita,<br/>foglia gialla foglia scura<br/>ora che hai bevuto il fuoco dalla lampada<br/>e un mucchio di braci ti rovistano le costole<br/><br/><br/>i cani ci mangeranno<br/>e le loro voci cadono dal cielo assieme a tutte le altre<br/><br/><br/>in mezzo a questo rumore<br/>come distinguere i nemici dall'amico<br/>come riposare per trovare la forza<br/><br/><br/>Ora che le nuvole cadono<br/>apriamo gli occhi<br/>sulla debolezza dell'uomo<br/>e il silenzio delle stirpi<br/>un fiume lungo millenni<br/>che si snoda nel sangue e nelle praterie<br/>dove i bisonti venivano massacrati<br/>come per un dispetto infantile.<br/><br/><br/>Quante di quelle voci suonano di bambino<br/>quanti neonati impauriti si nascondono tra noi<br/>quando avremo il coraggio di gridare<br/>con la fragilità che ci spetta<br/><br/><br/>Ora che anche le nuvole cadono<br/>e quel grande occhio che riversa ombre<br/>ci sussurra ciò che non avremmo voluto sapere<br/>le gabbie si chiudono e gli animali muoiono<br/>la vita lascia questa terra<br/>e vola nello spazio come grigia polvere<br/>mentre lo spazio che conoscevamo<br/>ritorna alla sua verità<br/>fioccando pura cenere.<br/>
