---
layout: post
title: Odio E Libertà
tags: []
date: 2014-03-13 23:49:00
author: pietro
---
Chissà se tornerò mai libero<br/>mi sono distrutto le mani per entrare nella tua gabbia - o per farti uscire<br/>non so più quale sia il fuori<br/>o se non sono mai entrato<br/>chissà dove sono l'alto e il basso,<br/>se mai hanno senso, qui.<br/>Chissà se potrò mai dire di averti un giorno parlato<br/>chissà se potrai dirmi, di avermi ascoltato<br/>chissà cosa diranno di noi<br/>e se a noi interesserà,<br/>nemmeno scappare lontano<br/>è mai servito a liberarsi di qualcuno<br/>o forse per quanto si fugga<br/>non ci si libera mai di nessuno.<br/>Abbi pietà di me, e se mi vedi, non mi guardare<br/>se mi trovi, non mi cercare,<br/>chissà se sarai mai libera<br/>se ti sei almeno accorta - della mia presenza<br/>chissà se potrò un giorno essere libero<br/>non come prima, ma più di prima<br/>libero di amare<br/>di liberarmi e liberare<br/><br/>hai distrutto il mio equilibrio sul mondo<br/>i miei punti di contatto con la realtà<br/>le mie certezze sono cadute in frammenti;<br/>credevo di non aver gambe<br/>ma avevo ali<br/>e sono la stessa cosa, pur non essendo uguali<br/>odio il tuo essere come si odia l'ultimo degli oggetti<br/>ma ancora non sono libero<br/>forse per fedeltà, o forse per dolore<br/>o forse perché l'odio<br/>mi costringe a guardarti in nome di un antico amore.
