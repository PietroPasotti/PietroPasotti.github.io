---
layout: post
title: Telespettatori
tags: []
date: 2012-05-10 21:45:00
author: pietro
---
La serialità, è stancante,<br/>il meccanismo inceppato<br/>con cui provo a parlare al mio tempo<br/>e da cui lui mi scruta dentro<br/>dicendo che non vedo<br/>dicendo che non sento<br/><br/>la serialità è questa ruota dentata<br/>questa bocca spalancata,<br/>megafono che grida al lupo<br/>in una piazza vuota<br/>a telespettatori assorti<br/>coltivando il proprio altrove<br/>tutti svaniremo<br/>tutti svaniranno<br/>coltivando il proprio altrove<br/>tutti moriranno.<br/><br/>Uno ad uno i ponti cadono<br/>l'arcipelago si disgrega<br/>la terra sprofonda<br/>gli istmi scompaiono<br/>le cime degli alberi emergono<br/>a ricordare dove c'era vita,<br/>qui vita ce n'era,<br/>e fino a poco fa<br/>perfino primavera<br/><br/>uno ad uno i ponti crollano<br/>senza nessuno a calpestarli<br/>il legno è esploso verso l'alto<br/>senza alcun peso,<br/>con una leggerezza di seta gialla<br/>una vampata di schegge,<br/>con lo stesso silenzio<br/>il mare viene, viene a mangiare<br/>tutto ciò che un giorno era qui<br/>ma che ha dovuto imparare a nuotare.
