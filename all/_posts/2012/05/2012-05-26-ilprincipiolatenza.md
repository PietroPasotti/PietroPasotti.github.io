---
layout: post
title: Il Principio Latenza
tags: []
date: 2012-05-26 16:30:00
author: pietro
---
Lentamente ci sconfigge<br/>lentamente regredisce<br/>ci colpisce<br/>ci trafigge<br/>lunghe lame al posto delle mani<br/>spuntano dalle maniche corte<br/>del re dei sentieri<br/>signor della morte,<br/>del re dei misteri<br/>signor della morte.<br/><br/>Confuso e prepotente<br/>sincero e penitente<br/>ci sconfigge di sorpresa<br/>ci stupisce bruscamente<br/>quando il trauma si dilegua<br/>la nebbia del sogno è dissipata<br/>si vedono i pinnacoli rubino<br/>la notte è salva, la bandiera issata,<br/>il signore dei misteri è stanco<br/>il signore del castello è sul trono<br/>di marmo vero, di marmo bianco<br/>tra le mani sue il suo dono.<br/><br/>Lentamente lo rimira<br/>tra le mani sue rigira<br/>tra le mani sue tradisce<br/>quel qualcosa che colpisce,<br/>le lunghe lame tratte<br/>il signore dei sentieri è vivo<br/>il signore del castello è morto<br/>con un sussulto improvviso,<br/>con un sorriso furtivo.
