---
layout: post
title: Il Freddo
tags: []
date: 2012-10-03 00:33:00
author: pietro
---
Sorridiamoci l'un l'altro<br/>la paura di specchiarsi è palpabile<br/>le paure sono palpabili<br/>e una dopo l'altra ci scorrono davanti<br/>e si fanno belle, sotto i nostri occhi<br/>specchiandosi tranquille<br/>quasi nulla fosse<br/>ma lungo i bordi dei miei<br/>occhi<br/>solo tante<br/>vene rosse.<br/><br/>Non guardarmi<br/>guardami<br/>non so cosa fare ma vorrei posarmi<br/>farfalla stanca<br/>sui tuoi occhi umidi<br/>e respirare nell'umore<br/>della vita di cui parli.<br/>Quale vita quale, quale vita?<br/>La notte dei brividi, la chiamerò,<br/>tutti questi cavalieri<br/>hanno deciso di galopparmi giù dal cuore<br/>e lungo tutto il corpo<br/>a sparpagliare quel terrore.<br/><br/>Ho freddo<br/>non ho nulla di cui coprirmi<br/>questo castello ha le mura grondanti<br/>d'acqua un po' troppo salata<br/>e sempre più tremante<br/>aspetto che le cose lentamente coagulino<br/>unico appiglio nell'oceano piangente.<br/><br/>Ho freddo<br/>ma qui c'è calore<br/>ascoltiamoci<br/>guarda che belli che siamo<br/>due mani che si toccano<br/>respirano nel fiato<br/>non è timore, è delicatezza<br/>GENTILEZZA<br/>come una foglia appassita<br/>vorrei posarmi e senza far rumore<br/>scacciare quel freddo<br/>scacciare il dolore<br/>amarne il ricordo<br/>ma senza toccare.<br/><br/>Ho freddo<br/>ma continua a nevicare<br/>ciascuno sotto la sua coperta<br/>a mezzo metro di distanza<br/>qualcosa sotto la neve<br/>continua<br/>a tremare.
