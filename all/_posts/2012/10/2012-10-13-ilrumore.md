---
layout: post
title: Il Rumore
tags: []
date: 2012-10-13 22:33:00
author: pietro
---
Ho un amico fantasma<br/>mi dice all'orecchio tutte le peggiori risposte<br/>ed io l'ascolto, mi fido<br/>e così scelgo<br/>di quando in quando<br/>il silenzio.<br/><br/>Restare<br/>fermi<br/>con le mani<br/>tra le mani<br/>niente più che un'ombra nuova<br/>il mio pianeta ammaccato si rannicchia su sé stesso<br/>restare<br/>fermo<br/>questo è ciò che conta,<br/>immagini di maelstrom<br/>coccola perfetta per una falsa quiete.<br/>Non vedi come tremo?<br/>Non so quello che faccio<br/>mi lascio tremare<br/>e ora dormirò<br/>guardare gli incubi<br/>sarà uno spettacolo.<br/><br/>Quel mio amico fantasma dice sempre<br/>alzati e corri<br/>ma ho tanti altri amici<br/>il cui scopo è far rumore<br/>nella mia testa,<br/>ed il rumore sale<br/>e non sento più fantasmi<br/>tremo, le voci mi chiamano a destra, a sinistra<br/>dietro<br/>provo ad ascoltarle tutte<br/>ma una parola a testa non avrà mai senso<br/>ed il rumore sale e mi abituo al sottofondo<br/>non sento più niente e più niente sto sentendo<br/>ed il rumore sale e non so più dove vado<br/>assordato ed accerchiato<br/>lì dove sono (e non so dove sono) cado.
