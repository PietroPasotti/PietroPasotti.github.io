---
layout: post
title: Il Più Crudele Degli Addii
tags: []
date: 2012-10-06 16:51:00
author: pietro
---
Dove sei?<br/>Come fai ad andartene così<br/>come fai<br/>come fai<br/>come puoi?<br/>Cosa succede<br/>cosa mi uccide<br/>quando te ne vai<br/>in silenzio<br/>lasciandomi<br/>il silenzio<br/>dono pesante che va a fondo assieme a me<br/>dono difficile che non mi sa parlare<br/>o che non so capire<br/>che non si vuole far vedere<br/>quanta stanchezza<br/>si posa sui miei occhi allora<br/>divento pesante<br/>ho le mani pesanti<br/>ogni parte del mio corpo non vuole che afflosciarsi<br/>lasciarsi cadere, implora spegnimento<br/>e a quel punto inconsciamente scelgo<br/>di morire<br/>e a quel punto<br/>qualcosa di me - semplicemente - muore.<br/>Occhi vuoti inviano segnali incomprensibili<br/>graffiano le pareti alla ricerca di qualcosa da leggere<br/>implorano una qualche catatonia<br/>implorano a un carceriere ubriaco, sfortunatamente.<br/><br/>Occhi inespressivi<br/>che senza dirlo implorano<br/>che senza spruzzi annegano<br/>in un mare di silenzi.<br/><br/>Guarda cosa si stende davanti a noi<br/>una pianura<br/>guarda i nostri piedi<br/>si toccano nell'aria<br/>e dietro a loro i fili d'erba<br/>tessono nel vento<br/>ragnatele di fruscii<br/>c'è qualcosa da sentire con tutti e nove i sensi<br/>c'è qualcosa che a dispetto del silenzio dei silenzi<br/>chiude in ogni fiore il più crudele degli addii.
