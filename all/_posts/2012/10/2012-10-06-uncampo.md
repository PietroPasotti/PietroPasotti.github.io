---
layout: post
title: Un Campo
tags: []
date: 2012-10-06 16:41:00
author: pietro
---
Il mio campo un tempo verde<br/>un tempo che non so capire, comunque<br/>il mio campo un tempo verde<br/>ora è screpolato come le labbra di una vecchia strega<br/>coperto da un complicato intreccio di fessure e cicatrici<br/>che solcano la terra, e con essa le radici.<br/><br/>Sul mio campo c'era una capanna di legno<br/>che profumava di fuliggine<br/>ma un giorno è andata a fuoco<br/>e adesso quel profumo<br/>colora la terra di un sottile velo grigio.<br/><br/>Ogni tanto sul mio campo<br/>arriva un bel bambino<br/>ma più spesso arriva un cane<br/>e ci lascia il ricordino<br/>ogni tanto sul mio campo<br/>qualcuno arriva e se ne va<br/>sbigottito e offeso<br/>da tutta questa ostilità.<br/>Ogni tanto sul mio campo<br/>nasce qualche filo d'erba<br/>caga a terra qualche seme sterile<br/>e poi crepa in silenzio<br/>ha detto la sua<br/>nessuno l'ha ascoltata<br/>e non c'è nessuno con cui lamentarsi<br/>o forse non c'è niente di cui piangere<br/>come tutti sanno<br/>o come sanno quelli che più lacrime non hanno.
