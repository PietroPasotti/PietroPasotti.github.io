---
layout: post
title: Non Capisco (Opacità)
tags: [speciale,onestar,twostars,scheggia d'essenza,]
date: 2012-10-17 23:50:00
author: pietro
---
Cosa ci fai ancora qui?<br/>Perché mi cerchi - ancora<br/>perché mi parli?<br/>Avresti voglia di - anche solo piccolo<br/>un contatto?<br/>Non capisco<br/>tutto ciò è appena oltre i confini del mio essere<br/>tutto ciò è appena oltre<br/>un fiume troppo profondo<br/>per me<br/>allungo la mano<br/>da sponda a sponda<br/>ogni tanto ho la vaga illusione di sfiorare qualcosa<br/>per poi solo scivolare<br/>rischiando pure di annegare.<br/>Non capisco - non entro in questa logica<br/>o forse la capisco<br/>da lontano<br/>quando ti guardo<br/>mi sembra di vedere cosa hai dentro<br/>ma io sono oscuro<br/>io sono grigio<br/>e opaco<br/>colori tristi<br/><br/>e qualche volta le mie mani<br/>sulla tua pelle<br/>stonano come le nostre voci<br/>e questi suoni si accumulano<br/>e vengono a pesare come una tristezza<br/>sulle mie braccia stese<br/>lungo i fianchi<br/>in cerca del terreno<br/>in cui piantarsi come radici assetate.<br/><br/>Non capisco<br/>non so cosa fare<br/>vorrei tu potessi guardare un poco oltre<br/>nella mia opaca opacità<br/>capire come mi sento<br/>capire cosa fare<br/>e farla e basta<br/>una volta per tutte<br/>saprei fidarmi di te<br/>una volta per tutte<br/>saprei concedermi a te<br/>una volta per tutte<br/>vorrei cedermi a te<br/>una volta per tutte<br/>abbi la forza di raccogliermi<br/>se tu che sei vicina<br/>vedi le tue mani grandi<br/>e me, piccolo, lontano<br/>abbi la forza di scegliere<br/>e di far la cosa giusta<br/>abbi il coraggio di capire<br/>e di riconoscere le cose quali sono<br/>il mondo è uno<br/>(e fa cagare)<br/>il mondo è questo<br/>e quando ero certo<br/>di star guardando la tua stessa luna<br/>era questo mondo ad unirci<br/>questo mondo<br/>e non altri<br/>oppure scegli<br/>una volta per tutte<br/>e vola lontano<br/>piccola luna<br/>lontano da me.
