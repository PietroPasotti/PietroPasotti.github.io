---
layout: post
title: Si Potesse Cantare
tags: []
date: 2012-03-30 23:28:00
author: pietro
---
Se si potesse cantare<br/>in queste notti gelide<br/>se si potessero far rifiorire i narcisi<br/>o semplicemente rinascere<br/>preceduti da tutte le proprie parole<br/>che come un crepuscolo<br/>precedano ogni sole,<br/>canterei di questo.<br/><br/>Eppur la voce manca<br/>e nulla di questo è vero<br/>invidia, impossibilità di attingere<br/>a piene mani da quest'aria spoglia<br/>senza colore, senza fiato, senza voglia<br/>così si spengono i perdoni<br/>attorno al fuoco nelle notti gelide<br/>assieme alle canzoni.<br/><br/>Ma le cose crescono<br/>anche se un giorno moriranno<br/>e non c'è che una sola, unica via,<br/>la morte più difficile è la mia.<br/><br/><br/>
