---
layout: post
title: Neroceano
tags: []
date: 2012-03-29 22:59:00
author: pietro
---
Copro di etichette ogni superficie liscia<br/>con pazienza splendida e meticolosa<br/>come delle labbra<br/>socchiuse e sorridenti come una ferita storta<br/>e così dipingo il mondo, di queste tinte strane<br/>di queste tinte forti, vere e surreali,<br/>di parole sforzate, di parole strozzate,<br/>mormorandole da solo sorridendo come un pazzo<br/>ossessionato dal silenzio di quei luoghi che tappezzo.<br/><br/>Commosso e attorcigliato attorno al gambo di un narciso<br/>piango fino a cancellarmi d'ogni ombra di sorriso,<br/>e tutte quelle cose che abbracciavo a consolarmi<br/>seppellisco sotto un fiore ad aspettarmi e decomporsi,<br/>e tutte quelle cose di cui mi ricoprivo<br/>per sentirmi vivo, ricopro di ritagli e di foglietti scribacchiati<br/>cercando di spalmarvi, dei significati.<br/><br/>Ogni tanto apro gli occhi,<br/>non so camminare, non so saltare, nuoto<br/>in un oceano di vuoto,<br/>in una pozzanghera di vuoto<br/>fabbrico miliardi di barchette di carta<br/>per riempire l'aria<br/>e per avere qualcosa cui dar fuoco<br/>e illuminare questa lucida oscurità.<br/><br/><br/><br/>
