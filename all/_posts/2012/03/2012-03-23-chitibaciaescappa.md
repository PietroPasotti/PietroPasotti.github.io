---
layout: post
title: Chi Ti Bacia E Scappa
tags: []
date: 2012-03-23 21:59:00
author: pietro
---
Come chi ti bacia e scappa<br/>un solo rimorso, un solo dolore<br/>come chi nel suo telaio<br/>e nelle mille sete e nelle geometrie<br/>tra le vie di fuga e le vendette<br/>le porte sul retro e i cavi scoperti<br/>chiude tanti scrigni come uno dentro l'altro<br/>in un universo frattale di serrature oliate<br/>di scatti, di ingranaggi,<br/>come chi ti guarda, ma non vede,<br/>scava nei tuoi occhi per cercarvi un'agonia<br/>viola il tuo profondo animo,<br/>faraonica tomba per un sarcofago vuoto,<br/>come chi ti bacia e scappa<br/>lasciandosi dietro un solo solletico<br/>e quasi solo una traccia sul vetro appannato<br/>per ogni volta che vorrai,<br/>la forma del suo corpo;<br/>come chi come me ama il teatro dell'amore<br/>e nel profondo amaro dell'ambigua crudeltà del cuore<br/>come chi come noi che sfondiamo quei forzieri<br/>coi calci e con le zanne con l'affanno che ci sale<br/>perché non possiamo amare:<br/>questa è la forma lasciata sul vetro<br/>dal bacio sfuggente guardandosi indietro.<br/><br/>
