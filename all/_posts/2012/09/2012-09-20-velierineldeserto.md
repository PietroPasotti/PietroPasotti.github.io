---
layout: post
title: Velieri Nel Deserto
tags: []
date: 2012-09-20 16:02:00
author: pietro
---
Salpano sovente, velieri nel deserto<br/>aquile di sabbia<br/>che spazzano l'orizzonte<br/>in nuvole ocra di vapore caldo.<br/>Salpano e non tornano<br/>perché non possono tornare<br/>e il deserto dice loro<br/>che questo non è il mare.<br/><br/>Duna dopo duna<br/>sorge un altro sole<br/>e le rose del deserto<br/>cristallizzano le vele,<br/>sulla tolda l'aria è densa<br/>e profuma di smeraldo<br/>ma la luna non si vede<br/>forse è fusa, nel mare caldo.<br/><br/>Qualcuno coi piedi gioca nella scia<br/>disegnando di ricordi<br/>che la sabbia lava via,<br/>ha voglia di ciliege<br/>ma nell'orizzonte d'oro<br/>non si vede niente<br/>solo un sole affaticato<br/>e un oceano incandescente.<br/><br/>I libri qui non servono<br/>il sole li distrugge<br/>e parola su parola<br/>dalla sabbia il mare legge;<br/>senza occhi e senza cuore<br/>senza neanche una medusa<br/>sotto l'acqua colorata una canzone silenziosa<br/><br/>Cantano seduti sulle barriere coralline<br/>marinai terrorizzati<br/>dai canti d'amore<br/>di poche balene<br/>e luna dopo luna<br/>salpano i vascelli<br/>dalle rive silenziose<br/>dalle sabbie e dai castelli.<br/><br/>Sanno tutte le canzoni<br/>ma ne cantano una sola<br/>e sopra le sue cinque note<br/>ogni notte il mare vola;<br/>ogni notte nel deserto<br/>dalla sabbia piano piano<br/>s'alza il canto delicato<br/>che poi vola via, lontano.
