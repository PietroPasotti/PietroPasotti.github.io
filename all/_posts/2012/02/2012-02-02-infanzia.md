---
layout: post
title: Infanzia
tags: [speciale,twostars,threestars,scheggia d'essenza,onestar,]
date: 2012-02-02 00:07:00
author: pietro
---
Infanzia perduta<br/>tempo sprecato<br/>infanzia bruciata<br/>tempo gettato<br/><br/>un sasso dopo l'altro tutti i sassi in fondo al fiume<br/>i sassi nelle tasche verso l'alto come piume<br/>i corsi della gioia dall'infanzia verso il cielo<br/>volano di corsa e l'uno e l'altro van perduti<br/><br/>infanzia perduta<br/>infanzia perduta<br/><br/>quando mai grattando il quadro stinto<br/>ciò che resta del mio mondo che ho ritratto che ho dipinto<br/>ho divorato vernice e tutta quella che ho potuto<br/>ma vecchio ospite di una casa di vecchi ho sui capelli un cielo finto<br/><br/>e nulla a parte l'acqua che mi fissi dal suo stesso fondo<br/>perché tutto è perduto il tempo è passato<br/>rimasto a guardarsi nel suo specchio profondo<br/>complesso come l'animo del suo tiepido assassino<br/><br/>io vecchio, io mortale, io morto, io bambino.<br/><br/>Infanzia sciacquata<br/>infanzia perduta<br/>tempo sfumato<br/>infanzia rovinata<br/><br/>istinti sovrapposti come fogli di grafite<br/>mi strappano dal cuore lunghe lacrime infinite<br/>infiniti sovraesposti come enormi tele bianche<br/>stese al vento di febbraio come reti per uccelli<br/><br/>un frullo d'ali ed è tutto finito e tutto finto ancora una volta<br/>simbologie distanti come vecchie bibbie mai aperte<br/>eppure ancora qui, trovo sempre gli stessi fiumi<br/>trovo sempre i stessi colori, gli stessi suoni, gli stessi profumi,<br/><br/>la mano dietro i quadri è sempre la stessa,<br/>nonostante tutto questo tempo, i sassi continuano a pesare<br/>le foglie morte si aggrappano ai rami ancora vivi<br/>le ostinate eriche terranno su i declivi,<br/><br/>e io nelle mie tasche covo cumuli di sabbia<br/>si schiuderanno un giorno mentre in pieno volo<br/>nuoterò nell'aria sopra l'acqua che riflette<br/>dai miei piedi in su, omettendo il resto<br/><br/>io bianco e nero, io grigio, buiopesto.<br/><br/>Infanzia di immagini<br/>infanzia sparpagliata<br/>tempo di fermarsi<br/>infanzia, distaccata,<br/><br/>la vittima mortale, altar sacrificale, in onore del successo<br/>mettendomi nei panni del boia di me stesso,<br/>invoco il dio del fiume col rituale che si spiega<br/>ma già ai miei piedi vedo un altro me che annega<br/><br/>le mani che si stringono e le ginocchia tese, in quei momenti bui,<br/>le cose che mi sfuggono da sempre e verso il mai<br/>la vita che si svolge con una solennità di lino<br/>ed io che ancora amo attraverso il cuore di un bambino;<br/><br/>senza terra e senza cielo ma una gravità feroce<br/>che mi preme senza sosta e senza quasi direzione<br/>con le mani dentro il petto e che mi pulsa e mi sconvolge<br/>mentre il filo della vita riluttante si riavvolge<br/><br/>per lasciarmi respirare appena prima di morire<br/>perché il dio del fiume vuole e non gli si può sfuggire<br/>perché il dio del fiume chiama e a lui non si reclama<br/>perché i sassi nelle tasche fanno parte della trama,<br/><br/>sospeso ai margini di una ragnatela immensa<br/>di una infinita solitudine ma piena di sorrisi di persone rare<br/>persone schiave, persone schive, che mi rifiuto di baciare<br/>quindi chiudo le mie mani e mi concentro a respirare<br/><br/>io mi chiudo, lui si volta, lei scompare.<br/><br/>Infanzia nulla,<br/>infanzia vuota,<br/>il tempo culla,<br/>l'infanzia nuota<br/><br/>ma in fiumi così cupi che non oserò guardarli<br/>mi fermo ai loro bordi come in sonno ad osservarli<br/>col distacco di chi vede tutto il meglio dissiparsi<br/>nel caldo che la neve per disciogliersi ama darsi;<br/><br/>mai in fiumi così neri ho versato i miei orrori d'inchiostro<br/>le mie ansie e i miei infiniti risentimenti, i miei vuoti, i miei lamenti,<br/>eppure l'acqua scorre nera e non è mai per colpa mia<br/>ho dato fondo ai miei simboli e alle mie complessità,<br/><br/>ma per sciogliere quel fiume serve un morto a metà,<br/>e la metà che muore è sempre quella giusta<br/>quel poco che gli basta, al dio del fiume, per saziare la sua nera fame,<br/>per dire a chi rimane questo è quello che vi tocca<br/><br/>io foresta, io notte, io rosa nella bocca.<br/><br/>Infanzia perduta,<br/>infanzia sperata,<br/>tempo di vetro,<br/>infanzia disperata,<br/><br/>crisalidi rigonfie di sinistri presagi, di sogni randagi,<br/>infestano i miei luoghi ameni, un tempo sacri, adesso insani<br/>con tutte quelle mani che setacciano i tuoi seni<br/>alla ricerca di uno scoglio su cui spegnere il destino<br/><br/>di una nave troppo a lungo tra le mani di un bambino,<br/>il tuono ha preso forma e gli ha distrutto via di mano<br/>tutto quello che non era, quel bambino: un capitano,<br/>e lo lascia lì nel fiume, nel silenzio, ad osservare<br/><br/>dove torna dopotutto anche quell'acqua, anche quel mare,<br/>e dove torna, per finire, anche la fine di ogni cosa<br/>un vecchio nuota sopra al fiume in quell'aria quasi nebbia<br/>con le tasche vaporose di una vaporosa sabbia,<br/><br/>un vecchio che si ferma a braccia chiuse e schiena curva,<br/>sorridendo i suoi silenzi come mille conclusioni<br/>che una dopo l'altra cadono a martello sopra i miei pensieri,<br/>strappandomi di dosso i miei adesso e i miei domani - ieri.<br/><br/>Infanzia scampata,<br/>infanzia scordata,<br/>infanzia mutata,<br/>infanzia sparita.
