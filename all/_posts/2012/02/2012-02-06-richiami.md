---
layout: post
title: Richiami
tags: []
date: 2012-02-06 23:14:00
author: pietro
---
A due mani scrivo nella sabbia di due differenti spiagge<br/>con due volti e due metà di me, disegno.<br/>Vedi, vedi, tutto si può capire<br/>tutto si può spiegare<br/>oltre un velo d'astio un velo d'odio<br/>dove un volto vede oblio io vedo la memoria.<br/>La memoria, con un occhio la perdono,<br/>con l'altro la condanno,<br/>io sono le lenti cui vedo attraverso,<br/>cui mi appoggio per attendere il riverbero<br/>e per sperare finalmente in una qualche alba,<br/>ma l'occhio con cui vedo<br/>è quello che condanna<br/>e mentre guardo il vetro<br/>l'occhio mio si appanna.<br/><br/>Quando mi parlo mi sento un padre,<br/>che narra di sé stesso a qualcuno di inferiore<br/>di più piccolo, minuto, fragile, minore,<br/>quando mi parlo so, di dovere ascoltare,<br/>anche se so già quello che so dire<br/>quando chiudo gli occhi trovo sempre cose nuove;<br/>quando mi parlo ogni tanto mi perdo<br/>le parole vanno a morire come onde sulla sabbia<br/>e io steso con loro, da loro mi lascio lambire.<br/><br/>Laggiù chissà, verso Est, forse c'è un'isola solitaria<br/>e mi basta concedermi quell'attimo di visione<br/>per sentire a pieni polmoni il richiamo dell'Eden<br/>per strappare note acute all'orchestra dei miei pensieri<br/>e qualche stecca spessa e greve mi si posa sui respiri<br/>mi opprime, mi spegne.<br/><br/>Senza alcun valore<br/>ogni cosa,<br/>ogni cosa,<br/>trascuro all'improvviso e poi dimentico di tutto<br/>torno con le mani tese a disegnar nel quasi asciutto<br/>mi guardo attorno e come un lontano temporale<br/>il richiamo è sempre qui, così sincero, così banale,<br/>e lo racconto al mare, che mi ascolta col suo flutto.
