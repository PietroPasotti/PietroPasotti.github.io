---
layout: post
title: I Volti Delle Persone
tags: [speciale,]
date: 2012-04-27 21:04:00
author: pietro
---
Leggo i numeri al contrario per privarli di quel senso<br/>che li strappa al fiume nero delle cose che non penso,<br/>leggo i libri alla rovescia per guardare oltre di essi<br/>per cercare in quegli sguardi bimbi allegri o non depressi<br/>che mi lascino studiare questo fascino in silenzio<br/>questa finta solitudine che stringe la mia incudine<br/>in un morso di sconfitta e gioia<br/>su cui pesa la mia immagine.<br/><br/>Leggo i volti della gente come tanti libri chiusi<br/>delle poesie che scrivo s'indovinano le rime<br/>ma di quei libri,&nbsp;dalle prime righe, conosci già la fine<br/>ed è una fine triste e strappalacrime e così<br/>leggo ovunque e da nessuna parte gli scaffali di fango<br/>che si piegano sotto il peso di carta buttata via<br/>la speranza, tra quei volti<br/>non so più che cosa sia.<br/><br/>L'unica cosa che conta è che questi numeri sono miei<br/>sono tutto ciò che ho, questo nulla in cui si nuota<br/>questa cifra in cui si vede tutto quello che si muove,<br/>marea nera delle tue mani pallide, delle tue mani calde<br/>questa cifra in cui riscontro tutto quello che conosco<br/>in cui quello che capisco cerca strade per uscirne<br/>con le spalle al muro, con le spalle a nudo<br/>mi costringo a rimettermi in piedi<br/>ti prego, dimmi in cosa credi<br/>è tutto quello che ti chiedo.<br/><br/>
