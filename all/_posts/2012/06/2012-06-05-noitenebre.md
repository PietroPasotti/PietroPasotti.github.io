---
layout: post
title: Noi Tenebre
tags: []
date: 2012-06-05 21:12:00
author: pietro
---
Che momenti squallidi, ragazzo<br/>conti le antenne,<br/>spruzzi i passanti<br/>guardi il culo alle ragazze,<br/>il cielo non regge<br/>il senso ti sfugge;<br/>che momenti squallidi, ragazzo<br/>ti convinci della bellezza<br/>chiudi la porta a chiave<br/>dietro le tende, sbirci nascosto<br/>gambe che si muovono da sole<br/>c'è molta gente a spasso, oggi.<br/><br/>Che momenti squallidi, ragazzo<br/>che momenti bui, che momenti vuoti<br/>almeno un deserto ha la sua ironia<br/>almeno lui di notte<br/>si lascia vivere, così<br/>ma così no, così no<br/>riempiti la testa di tante cose noiose<br/>passi le giornate ad invidiar le rose,<br/>che momenti squallidi, davvero<br/>che momenti inutili<br/>uno dopo l'altro<br/>come giocattoli sugli scaffali<br/>mai aperti, e tutti uguali.<br/><br/>Che momenti squallidi, vani e vanitosi<br/>il cielo si fa scuro<br/>l'unico mutamento che val la pena di guardare<br/>l'unico movimento che sei fatto per notare<br/>che momenti squallidi, ragazzo<br/>cerca una pozzanghera<br/>e versaci i tuoi pensieri<br/>poi guardali dibattersi<br/>cercare il suicidio<br/>poi stanchi, affiorare<br/>come uova di rana.<br/><br/>Manca una chiusura<br/>una conclusione,<br/>la dignità della fine è stata nascosta<br/>la dignità del silenzio è diventata tabù<br/>perfino i desideri<br/>hai tappato loro la bocca<br/>che cosa orribile<br/>che cosa sciocca<br/>che momenti squallidi, ragazzo<br/>tu non ti salverai da solo<br/>e loro non ti salveranno<br/>la strada è una sola<br/>e sulla neve non c'è nemmeno un'orma,<br/>non c'è speranza di silenzio<br/>né promessa di una notte tranquilla,<br/>chiedi troppo, ragazzo<br/>da queste parti un momento di pace<br/>costa da venti a sessanta anni-luce.<br/><br/>Questa la distanza<br/>che strazia il mio universo<br/>questa la disgrazia<br/>che ottenebra i tuoi giorni<br/>noi dolci e maledetti<br/>noi tenebre, noi inferni.
