---
layout: post
title: Il Principio Fata
tags: [speciale,]
date: 2012-06-18 23:18:00
author: pietro
---
Speranza non è più il nome giusto <br/>la speranza è un nome morto <br/>un nome troppo corto <br/>Speranza è un nome inutile <br/>parla di cose che sanno tacere bene <br/>narra di cose nascoste da tempo <br/>dice di dire ma non apre bocca <br/>Speranza è un nome che piega e che spacca <br/> <br/>contro la sua inutile ovvietà <br/>è stato coniato, Responsabilità. <br/>Lei invece di cose ne dice <br/>fin troppe, ma bene <br/>ti fa ammutolire <br/>ti chiude la bocca e ti lascia morire <br/>ti tappa le orecchie e non sa sentire <br/>un giudice inerte, che non sa soffrire. <br/> <br/>Quando le parole tornano <br/>su sé stesse <br/>con questa tristezza, <br/>questa inerzia le spegne <br/>come rami morti di un fuoco d'artificio <br/>si materializzano in paglia<br/> <br/>gli spaventapasseri si alzano in volo <br/>danzando attorno alle nuvole <br/>come enormi corvi piegati dal dolore <br/>che volano in cerchio <br/>cercandone il cuore <br/>che volano in tondo <br/>nel muto terrore.<br/> <br/>Le luci si spengono <br/>abbiamo solo mutismi a cingerci il corpo <br/>abbiamo solo spasmi <br/>a vedere la cupa scena del silenzio <br/>che si chiude su sé stessa <br/>come una lunga traversata finita in naufragio, <br/>e come quel padre che piange <br/>perché suo figlio non verrà. <br/> <br/>Non soffierò più in queste canne mozze <br/>per estorcere il mio soffio vitale <br/>a un muto respiro inerziale <br/>caldo solamente <br/>per colpa del mio sangue. <br/>La condanna del silenzio <br/>cade sul collo di quanti hanno tradito <br/>la colonna del tempio <br/>sa che il tempo è finito <br/>le cose si muovono ma senza slancio, <br/>le cose si ritorcono ma senza sforzo <br/>le foglie cadono perché devono cadere <br/>e le fate muoiono <br/>perché nessuno le sa amare. <br/>Nessun vuoto è tanto fondo <br/>da non cogliere il dolore <br/>seppure nel silenzio <br/>nel muto sforzo di una fata che muore. <br/>Nessuno vede <br/>questi posti nascosti, <br/>nelle foreste dove non c'è luna <br/>tra i cespugli dove non c'è il sole <br/>nessuno sente questi uccelli cantare <br/>a coronare il silenzio di una fata che muore. <br/>Una dopo l'altra <br/>anche le stelle perdono tepore <br/>forse è il loro modo di guardare <br/>con il loro sguardo perso <br/>incrociando gli occhi <br/>di una fata che muore. <br/>Nessuna lacrima si può piangere così <br/>nessuna tristezza è devoluta in amore <br/>così come si perde <br/>il ricordo triste di una fata che muore. <br/><br/> Fu lì che mi raggiunse <br/>con la forza di un tifone <br/>il grido di un ragazzo: <br/>sono carne da cannone.
