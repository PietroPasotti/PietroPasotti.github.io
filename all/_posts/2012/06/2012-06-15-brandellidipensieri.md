---
layout: post
title: Brandelli Di Pensieri
tags: []
date: 2012-06-15 21:26:00
author: pietro
---
Le muse trovan pace nel silenzio dei poeti<br/>se le fate muoiono la colpa è solo nostra,<br/>a credere è il silenzio che per nostra bocca<br/>muta in distruzione la vita che ci tocca.<br/><br/>Ho ucciso un uomo,<br/>l'ho incontrato in sogno<br/>ero nel mio letto<br/>poi nella vita vera,<br/>tra il terrore ed un grilletto.<br/><br/>Ho ucciso quell'uomo<br/>perché ne avevo voglia<br/>ho guardato il suo viso<br/>aveva paura quanto me<br/>forse per questo,<br/>per questo l'ho ucciso.<br/><br/>Ho scelto la fine, la sua<br/>perché quel sogno era brutto<br/>un incubo incastrato<br/>tra gli scogli del mio odio<br/>ed il suo significato.<br/><br/>Ho visto i suoi pensieri volare<br/>in mille brandelli colorati<br/>credo sia morto,<br/>non li ho controllati<br/>credo non abbia più niente da dire<br/>ora può come tutti,<br/>tra la luna e il silenzio in silenzio dormire.<br/><br/>Ho ucciso un uomo<br/>non so neanche chi sia<br/>pensa un po' che sfortunato<br/>la pistola era la mia.
