---
layout: post
title: L'Aggiustatutto
tags: [scheggia d'essenza,]
date: 2012-11-26 23:11:00
author: pietro
---
Il mondo è pieno di giocattoli rotti,<br/>mi disse un giorno un vecchio asciutto<br/>bambole di pezza senza occhi e senza mani<br/>giocattoli proibiti senza cui non c'è domani,<br/><br/>sotto ogni letto, dentro ogni comodino<br/>c'è la bambola distrutta di questo o quel bambino,<br/>la notte, eserciti di relitti, marciano sui sogni<br/>di chi cerca questi giochi digrignando i pugni,<br/><br/>minacciando lacrime perché piangere non sa:<br/>è la lama sottile tra la menzogna e la realtà.<br/><br/>Il mondo è gonfio di giocattoli rotti<br/>di pile scariche e di tenebre e orsacchiotti<br/>e ho ucciso per pietà quel vecchio asciutto<br/>quando infin mi disse "io son l'aggiustatutto".
