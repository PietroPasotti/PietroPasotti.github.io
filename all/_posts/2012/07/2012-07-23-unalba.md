---
layout: post
title: Un'Alba
tags: [speciale,onestar,scheggia d'essenza,]
date: 2012-07-23 22:23:00
author: pietro
---
Chiusi come fiori<br/>ed ogni fiore è una crisalide<br/>un'incubatrice di sogni,<br/>che poi scricchiolano nel tramonto<br/>come prime ali<br/>come primi battiti, lucenti.<br/><br/>Ogni primo respiro<br/>ogni cerchio che si chiude<br/>ogni fiore che sboccia<br/>questo respiro è - lontano.<br/><br/>Ascolterei l'acqua che cade per ore<br/>con te<br/>e se cade sulla nostra pelle<br/>tanto meglio,<br/>forse in fondo è solo questo che vogliamo:<br/>lasciarci piovere.<br/>Tenere giù la polvere<br/>con un tessuto di<br/>ogni bene che vorremmo darci,<br/>questa è la poesia<br/>che la pioggia va cantando<br/>questo è il coro che ogni goccia<br/>ha nel cuore suo cadendo.<br/><br/>Chiusi come labbra<br/>come vecchi ripostigli<br/>in cui orsacchiotti di lana e stoffa<br/>si stringono nel freddo,<br/>chiusi come timidi terrori<br/>incubatori onirici,<br/>e dove la notte le farfalle vanno a riposarsi<br/>per guardarle ferme<br/>mentre si lasciano guardare<br/>per vederle quando sono ferme<br/>e come le stelle<br/>non hanno nulla da nascondere<br/>e proprio per questo<br/>la loro luce acceca.<br/><br/>Ciechi in una valle stupenda<br/>forse sapremmo gioire<br/>per lo splendore invisibile,<br/>forse un giorno<br/>forse un noi,<br/>non è forse questo,<br/>un qualcosa in cui vale la pena<br/>sperare?<br/><br/>Correre sull'acqua<br/>come sassi piatti<br/>verso il sole che tramonta<br/>o verso il cuore della spirale<br/>dove le galassie nascono<br/>e dove gemono le prime stelle<br/>in quel turbine indistinto<br/>il battesimo dei sogni,<br/>abbiamo tante canzoni da scrivere<br/>per momenti come questo,<br/>e le parole sono poche;<br/>non ci resta che inventare.<br/><br/><i>A Oniri...</i>
