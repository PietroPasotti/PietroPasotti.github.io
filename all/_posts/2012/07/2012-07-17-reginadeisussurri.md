---
layout: post
title: Regina Dei Sussurri
tags: []
date: 2012-07-17 21:00:00
author: pietro
---
La verità, la bellezza, la gioia<br/>tutte sono qui<br/>tra una suola e l'altra<br/>dove l'ombra di una caviglia<br/>sfiora marmo ed erba nera<br/>del colore della vita<br/>della vita che non<br/>perdona.<br/><br/>Tra un'ombra e l'altra<br/>colonne di ferro e un sole caldo<br/>due piccole stelle si arrampicano<br/>lungo le torri dentro agli universi altrui<br/>per guardarsi di lontano<br/>e poi tendersi una mano<br/>separate dallo spazio<br/>e pure lui, tremendo<br/>ha lo strano vizio di non<br/>perdonare.<br/><br/>Impeccabile respiro<br/>impeccabile grazia<br/>luna riversa a pancia in su<br/>squame piatte e lucide come ceramica<br/>lucide come perle o come occhi<br/>o come una biglia<br/>strano colore, ha la luna<br/>quando è attriglia.<br/><br/>Sorge l'altro<br/>mi porta il suo mondo<br/>su un vassoio d'argento<br/>con una mela in bocca<br/><br/>fa capolino sui tetti<br/>come un gatto dagli occhi azzurri<br/>eppure dovresti sentirlo<br/>mia regina dei sussurri,<br/>ma sei distratta ad ascoltarmi<br/>gli occhi fissi nel guardarmi;<br/>hai i capelli corti<br/>e per farmi salire sulla tua torre<br/>sarai costretta a disfarti il maglione<br/>destino fatuo il nostro<br/>destino crudele<br/>ma così divertito...
