---
layout: post
title: Equilibrismo
tags: []
date: 2012-07-04 15:58:00
author: pietro
---
Equilibristi esperti<br/>in bilico su fili invisibili<br/>annusando l'aria in cerca<br/>di emozioni impalpabili<br/>assorbire ogni istante<br/>verso il centro della galassia<br/>perfino la luna piena e la sua luce bianca<br/>perfino l'erba umida sulla tua pelle dolce<br/>in equilibrio e fermi<br/>sulla bocca del leone<br/><br/>tre splendide donne e una bambina<br/>mi guardano, scavandomi dentro<br/>c'è un nucleo ipercompatto di materia oscura<br/>che non vi lascerò toccare<br/>l'occhio del maelstrom, la gola del ciclone<br/>la mia stella oscura ed il mio fiore nero<br/>tutto questo copre e ammanta<br/>la nebbia candida di un ferito mistero.<br/><br/>La luna è calda<br/>scioglierà la neve<br/>che cade limpida<br/>sui nostri prati,<br/>sui nostri alberi più belli<br/>sui rami alti<br/>ci siederemo come degli uccelli<br/>a guardare il tramonto ed aspettare l'alba<br/>accompagnando questa stella calma<br/>nel suo ciclo floreale<br/>di aperture e chiusure<br/>nel suo respiro universale<br/>nel suo - splendore.
