---
layout: post
title: Il Girotondo
tags: [speciale,onestar,]
date: 2009-05-26 19:38:00
author: pietro
---
È la fine del mondo<br/>è la fine del mondo<br/>per un ultimo grande<br/>gioioso girotondo,<br/><br/>raccogliamoci in uno<br/>che non sia solo nessuno,<br/>guardiamo negli occhi<br/>ciascuno qualcuno,<br/><br/>e al centro del cerchio<br/>ciascuno vedrà<br/>qualcosa di vero<br/>e sarà la sua verità,<br/><br/>per pochi ultimi istanti<br/>ancora prima della fine,<br/>voi sarete contenti<br/>e sarà come finire;<br/><br/>manca qualche secondo<br/>e sarà la fine del mondo,<br/>ma non fermeremo mai<br/>questo grande girotondo,<br/><br/>cominciamo a vedere<br/>la gente attorno a noi,<br/>lentamente cadere<br/>per non rialzarsi mai,<br/><br/>cominciamo a sentire<br/>voci soffuse<br/>che trattengono grida<br/>ultime preghiere o scuse,<br/><br/>cominciamo a parlare<br/>chiedendo perdono<br/>verso il centro del cerchio,<br/>vogliamo l'ultimo dono,<br/><br/>ma il tempo non perdona<br/>e ogni domanda è vana,<br/>un colpo lungo la tua schiena,<br/>e anche tu sei acqua piovana;<br/><br/>cadi a terra<br/>senza il tempo di dire,<br/>che speri che corra<br/>abbastanza da amare,<br/><br/>esiti un attimo, e poi<br/>scivoli abbandonando,<br/>le tue mani nelle nostre,<br/>eppure ancora respirando,<br/><br/>chiedi qualcosa<br/>a qualcuno che non sente,<br/>donando una rosa<br/>all'ingratitudine del presente,<br/><br/>e chiedi qualcosa<br/>un desiderio inesaudito,<br/>donando una rosa<br/>al tuo sogno mai esistito.
