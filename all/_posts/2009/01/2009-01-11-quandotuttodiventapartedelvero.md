---
layout: post
title: Quando Tutto Diventa Parte Del Vero
tags: []
date: 2009-01-11 14:37:00
author: pietro
---
Se i miei sogni fossero veri<br/>mille gru d'origami mi farebbero ponte<br/>fin lassù ai nostri mille cieli,<br/><br/>se fossero carta le mie parole spente,<br/>una foresta di petali e steli<br/>coprirebbe il fango che conosciam di verde;<br/><br/>rendi realtà ogni sogno che circondi<br/>con un abbraccio lo stringi a te,<br/>con un bacio alle stelle lo mandi,<br/><br/>che brillino una notte anche per me,<br/>ogni sera una nuova luce per i mondi,<br/>capendo finalmente tutto così com'è;<br/><br/>e per te sola nessuna stella è ferma,<br/>tutte si muovon riconoscendo tua la firma.
