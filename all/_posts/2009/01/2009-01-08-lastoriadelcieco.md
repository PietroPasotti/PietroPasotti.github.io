---
layout: post
title: La Storia Del Cieco
tags: [speciale,onestar,]
date: 2009-01-08 00:03:00
author: pietro
---
Il mondo può apparirmi più sincero<br/>solo se lo vedo in bianco e nero,<br/>trascuro i colori e cerco sfumature,<br/>donandomi un presente di dolori e paure,<br/>ma cosa non si fa,<br/>per un po' di sincerità...<br/><br/>... Cerco la realtà nell'ultimo cassetto,<br/>in quello perduto nell'oscuro sottotetto,<br/>quello dimenticato o voluto dimenticare,<br/>contenente la scelta di tutta una vita,<br/>quella di farla in un attimo finita,<br/>quella di rinunciare alla metà<br/>per goder della vision di verità,<br/>ma se provo ad allontanarmi dal tuo canto<br/>ecco che capisco che no, non sono pronto.<br/><br/>Ed eccomi ancora<br/>debole dell'ultim'ora,<br/>portatelo via cancellatelo da ogni lista,<br/>lasciatelo a marcire in una camera con vista,<br/>sulla piazza centrale per vedere la gente,<br/>per vederla felice e vedercisi perdente.<br/><br/>La porta sarà aperta per quando chissà<br/>il coraggio di accecarsi finalmente troverà.<br/><br/>Ed un giorno magari in questa o un'altra terra<br/>vedremo un nuovo cieco che barcollando erra,<br/>di qui di là ondeggiando malfermo<br/>lasciamogli capire che è questo il vero inferno,<br/>lasciamogli vedere<br/>che deve voltarsi e tornare,<br/>perché è solo degli sciocchi<br/>cavarsi i propri stessi occhi.<br/><br/>Ed ecco il cieco che non si gira,<br/>e la gente che or lo teme ed or lo ammira,<br/>e cammina a testa alta senza timore alcuno:<br/>per tutta la vita non lo sfiderà nessuno.
