---
layout: post
title: Fare Luce
tags: [scheggia d'essenza,]
date: 2009-11-06 22:42:00
author: pietro
---
Voglio sfrondare,<br/>voglio tagliare<br/>eliminare gli eccessi,<br/>le troppe parti,<br/><br/>resterà un solo tassello<br/>invece di un mosaico,<br/><br/>resterà una sola foglia<br/>invece di una chioma;<br/><br/>voglio sedermi<br/>con le forbici<br/>dalla punta arrotondata,<br/>con calma<br/>con pazienza,<br/><br/>resterà un solo sbuffo di vapore<br/>anziché una nuvola,<br/><br/>voglio concentrarmi<br/>e lasciare una sola luce,<br/>voglio inquadrarmi<br/>e trovare la mia pace<br/>se non facesse luce tutto attorno,<br/>che giorno sarebbe il giorno?<br/><br/>Voglio schermarmi<br/>e fare luce<br/>su di un unico punto.
