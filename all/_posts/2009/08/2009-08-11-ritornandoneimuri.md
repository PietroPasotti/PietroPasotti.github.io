---
layout: post
title: Ritornando Nei Muri
tags: [speciale,onestar,scheggia d'essenza,]
date: 2009-08-11 22:24:00
author: pietro
---
Aspettati una nuova speranza<br/>se la vuoi ti verrà incontro,<br/>non potresti viver senza<br/>e non è vita aspettando lo scontro,<br/><br/>correre contro il muro<br/>le carezze sono schiaffi amari,<br/>perché il futuro è amaro<br/>senza più cuori ritornando nei muri,<br/><br/>ritornando nei muri...<br/><br/>In un sottile spazio tra i mattoni<br/>c'è un pulsante che interrompe,<br/>il perpetuo scorrere dei suoni<br/>verso l'orrore delle colpe,<br/><br/>un sibilo sottile un nuovo suicidio<br/>un sospiro da vivi per dire basta,<br/>quando tutto l'amore si sfoga nell'odio<br/>quando pensi piangendo la vita non è questa,<br/><br/>vedi qualcosa di più di te<br/>che corre in pace ridendo là fuori,<br/>lo cerchi dentro ma qui non c'è<br/>solo mattoni calce sabbia e non cuori;<br/><br/>ritornando nei muri...
