---
layout: post
title: La Stella Ieri Sera
tags: [speciale,]
date: 2009-04-05 08:55:00
author: pietro
---
Mai una stella<br/>era stata lontana come ieri sera<br/>e la luna arrogante<br/>incoronata dalla sua stessa luce,<br/>non concedeva nemmeno primavera<br/>sbattendomi in faccia la sua pace,<br/>il suo mezzo sorriso<br/>adombrato da una tristezza sconosciuta<br/>da una tristezza impassibile<br/>una tristezza muta;<br/>piangeresti se potessi?<br/>Cosa mi vorresti dire?<br/>Perché non mi gridi addosso<br/>le frustrazioni della tua solitudine?<br/>Perché brilli,<br/>ma solo per te stessa?<br/>E la stella era lontana<br/>e traevo le mie risposte dal cuore<br/>che disilluso e pessimista<br/>rilasciava autografi a casaccio<br/>riferendosi solamente a sé stesso.
