---
layout: post
title: Il Geco
tags: [scheggia d'essenza,]
date: 2013-01-22 00:54:00
author: pietro
---
Tanta è la stranezza,<br/>e la stanchezza<br/>si arrampica sui vetri come un geco trasparente<br/>non si vede, né si sente,<br/>ma cammina sui sospiri<br/>come un brivido gelato<br/>e lo sento, è già passato<br/>ma ha lasciato le sue impronte<br/>sulla schiena che ha toccato.<br/><br/>Tale la disperazione<br/>i sogni ormai deposti<br/>come vecchi re<br/>inguaribili romantici<br/>ma uomini cattivi<br/>con gli scettri pesanti<br/>ma uomini morti, non uomini vivi.<br/><br/>Sono un brutto sogno<br/>e chi mi vede, ha paura<br/>chi mi ama cambia idea<br/>non appena scocca l'ora<br/>e un'incatenata dea<br/>urla prima, poi urla ancora.<br/><br/>Le strade sono deserte<br/>seguo qualcuno, nel buio<br/>ma non so chi è<br/>forse è qualcuno che ha voglia di solitudine<br/>o forse ha voglia di compagnia<br/>forse, se sapesse quanto è ruvida e sgraziata<br/>mi terrebbe volentieri per mano<br/>ma ormai si è allontanata,<br/>o forse io, ero già lontano.<br/><br/>Le sue mani lungo i fianchi<br/>accompagnavano i passi<br/>come piccole mezzelune chiare<br/>al lume dei lampioni,<br/>con grazia surreale,<br/>ma non so cosa siano,<br/>in fondo non so nemmeno se le vedo davvero<br/>in fondo non sono sicuro<br/>di stare davvero capendo<br/>il mio cervello si contorce e si strizza<br/>per passare dalle serrature chiuse ma qui<br/>non c'è più aria non c'è speranza<br/>ed io non so,<br/>forse è il caso di fare due passi,<br/>di bere un po' d'acqua,<br/>di stare un po' seduto.<br/><br/>Tornerai<br/>alla panchina<br/>mi troverai<br/>seduto fermo<br/>sguardo fisso<br/>sono l'ombra<br/>di me stesso,<br/>ma mi siederai accanto<br/>non ti vedrò<br/>mi parlerai, dicendomi cose che non vorrò sentire<br/>non ti sentirò<br/>e mi prenderai a schiaffi e sarò felice<br/>perché uno schiaffo<br/>è tutto ciò, che il cuore mio<br/>mi dice,<br/>e le tue mani con violenza sulle mie guance<br/>provando a tirarmi fuori qualcosa che non c'è<br/>uno sguardo gentile o forse umano,<br/>ma se qui c'era un bambino,<br/>è morto<br/>e tu non facevi che dir "vita!",<br/>avevi<br/>torto.<br/><br/>Guarda quei passi<br/>si allontanano veloci<br/>sotto i portici di Torino<br/>un posto grigio e spento,<br/>ma ogni tanto c'è vita<br/>tra le sue mille zampe,<br/>ma non attorno a me<br/>ultimamente ho uno sguardo che pietrifica<br/>perfino io se lo incontro lungo i vetri<br/>abbasso gli occhi, colpevole<br/>ricambio il mondo del suo stesso odio<br/>e lui non mi risponde,<br/>tante facce senza nome<br/>pellicola bruciata di un brutto film mai visto,<br/>certo che no;<br/>nessuno risponde<br/>qui potrei morir per strada<br/>in pace, senza dire grazie<br/>e senza chiedere scusa a nessuno.<br/><br/>Guarda amore<br/>cosa mi costringi a fare<br/>cosa mi costringi a dire<br/>pur di non<br/>lasciarmi amare.
