---
layout: post
title: 4 - La Violenza
tags: [i cinque punti,]
date: 2013-01-27 13:40:00
author: pietro
---
<i>Punto quarto: la violenza.</i><br/><br/>Certe volte le parole non servono<br/>certe altre non serve più niente<br/>ma senza dir nulla le labbra si piegano<br/>cantando in un tono che qui non si sente;<br/><br/>ma le bocche esplodono<br/>e lì sì, lì le senti:<br/>poco alla volta toccano terra<br/>inframmezzate dal ticchettio dei denti.<br/><br/>Un'altra volta un altro volto è andato,<br/>ma il mondo ne ha tanti con cui ritentare<br/>né l'animo umano si sa riposare<br/>morendo leggero nel centro di un prato<br/>che un occhio più vecchio confonde col mare.<br/><br/>Mani troppo grandi per poter amare il fiore,<br/>così mi si descrisse, una notte, forse;<br/>ma l'amore a distanza non è di alcun colore<br/>e di rivoli di cuore quelle strade son percorse.
