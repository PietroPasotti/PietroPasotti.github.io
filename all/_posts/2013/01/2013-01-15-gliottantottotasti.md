---
layout: post
title: Gli Ottantotto Tasti
tags: [scheggia d'essenza,]
date: 2013-01-15 23:52:00
author: pietro
---
Corre saltellando<br/>lungo il bianco e il nero<br/>questo unico pensiero,<br/>vola nella brezza<br/>sopra il fil di ferro<br/>questa consapevolezza,<br/>che tutto è grande ma non è infinito<br/>e che se abbastanza lontana<br/>ogni cosa è pressoché invisibile,<br/>e quando è là non la si può sognare,<br/>e nessuno la penserà più<br/>perché l'amore sì, lui corre oltre la luce<br/>ma in una direzione sola;<br/><br/>nessuna nostalgia di casa<br/>per questo alieno solitario,<br/>i muri non provano impazienza<br/>o non sanno di provarla<br/>i muri non soffrono<br/>o non sembrano soffrire<br/>e se i muri dicono<br/>ciò che chi li vive dice<br/>forse ogni quadro è appeso<br/>proprio su una cicatrice;<br/><br/>questo non è un sacrificio<br/>questo è un nulla e non vuol essere assorbito<br/>nessun horror vacui per quest'aria che respiro<br/>resti lì dov'è quella mancanza che ho vestito<br/>come un abito scomodo<br/>e di un tessuto strano<br/>un tessuto soffice<br/>che viene da lontano,<br/>questa è una parete vuota<br/>che non vuole nessun chiodo<br/>perché questo muro, questo,<br/>solo lui mi ha visto nudo<br/>e forse si ricorda, forse ha visto e tiene impresso<br/>una mia immagine un riflesso<br/>o forse pure lui<br/>tiene stretti i denti per non dire ciò che dice<br/>ogni cosa che ho toccato:<br/>era lui la cicatrice.
