---
layout: post
title: Un Giorno Pioveranno Dal Cielo I Seleniti
tags: []
date: 2013-01-01 23:07:00
author: pietro
---
Vieni ad annegare con me<br/>nelle grandi sale oceaniche<br/>dei palazzi dell'amore;<br/>danzeremo al suono delle conchiglie<br/>scandite dai ritmi delle onde<br/>la lontana terra<br/>si smarrisce per suo conto<br/>e fuori, ma lontano,<br/>scorre ancora il vento;<br/>vieni ad annegar con me<br/>non temere, è una volta sola,<br/>non te ne pentirai,<br/>non ci sarà un dopo<br/>in cui pentirti, potrai,<br/>e questo è un bene<br/>le maree e le polene<br/>i sospiri delle piene<br/>spingono la luna ogni giorno più vicina<br/>il giorno del bacio è sempre più concreto<br/>un giorno pioveranno<br/>dal cielo i seleniti<br/>un giorno pioveranno<br/>dal cielo i seleniti.
