---
layout: post
title: Un Po' Di Stanchezza
tags: []
date: 2013-04-10 23:16:00
author: pietro
---
Colmi di stanchezza<br/>si cerca di capire<br/>calmi, con fierezza<br/>come una luce nello spazio fondo<br/>si cerca soltanto di non morire.<br/><br/>Io ho già chiuso gli occhi per te<br/>prendi la mira e fa ciò che devi<br/>un giorno potrai dirmi<br/>che non sapevi<br/>un giorno potrai dirmi<br/>che non volevi<br/>io ho gli occhi socchiusi<br/>osservo le mosse<br/>di soli in tramonto<br/>e di nuvole rosse.<br/><br/>La notte ha fretta<br/>che tempo farà domani?<br/>restiamo a cullarci in queste cadute non dette<br/>i tempi violenti che viviamo<br/>colmi di stanchezza<br/>a cercare di raccogliere<br/>fiori seminati tra righe troppo strette<br/>che noi vecchi miopi non sappiam vedere<br/>e forse ormai non sappiamo più<br/>come si fa a desiderare.<br/><br/>Come un pezzo di legno<br/>galleggio e vado a fondo<br/>seguendo le maree<br/>levigato dai fondali<br/>circondato dagli squali<br/>ma io non ho paura<br/>perché la notte è scura<br/>ma io non sono di sangue<br/>i malvagi non mi vedono nemmeno<br/>sono libero di cadere<br/>di seguire la corrente<br/>di lasciarmi levigare<br/>dall'oceano prepotente.<br/><br/>Un abbraccio a metà<br/>non è colpa mia<br/>l'ambiguità<br/>i cuori sono fragili<br/>non si può lasciarli in bilico.<br/>Morirò<br/>con un sorriso triste<br/>sulle labbra.
