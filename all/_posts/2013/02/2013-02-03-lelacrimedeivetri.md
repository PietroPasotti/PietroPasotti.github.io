---
layout: post
title: Le Lacrime Dei Vetri
tags: []
date: 2013-02-03 00:13:00
author: pietro
---
Oltre i vetri, le luci<br/>dietro i vetri, le mie parole.<br/>Queste strade sono dritte e squadrate<br/>non c'è posto in cui non portano<br/>eppure,<br/>eppure le percorro per ore<br/>senza mai spostarmi veramente,<br/>alla fine di ogni strada c'è una finestra, in alto,<br/>con la luce accesa, calda<br/>contro il bagliore della nebbia e dei lampioni<br/>e dei riflessi della sera sul colore dei mattoni;<br/>lungo quei vetri<br/>sulla rugiada dei respiri e delle notti al chiuso<br/>disegno con le dita l'ironia che mi rimane,<br/>e le mie speranze, le mie follie<br/>e come una saggezza<br/>il vetro piange le sue perle<br/>lungo guance cristalline<br/>che nessuno asciugherà.
