---
layout: post
title: Sogno Di Immobilità
tags: []
date: 2013-02-03 23:04:00
author: pietro
---
Una notte mi sveglio;<br/>sto ancora sognando<br/>e senza più un corpo<br/>sfilo rapido, volando;<br/><br/>i miei occhi corrono<br/>come immagini in un cinema<br/>su decine di corpi<br/>in caduta libera,<br/><br/>un piede a terra un piede in aria<br/>le giacche slacciate,&nbsp;i bottoni saltati<br/>le bocche spalancate che spargono attorno<br/>lunghi fili di bava di sangue strisciati<br/>un due tre, cento corpi sparsi<br/>tra le lunghe vie di quel paese sconosciuto<br/>dove ogni corpo cade<br/>senza mai esser caduto;<br/><br/>mi soffermo, i loro volti<br/>non mi seguono nell'aria<br/>alcuni occhi chiusi, altri occhi aperti<br/>alcuni occhi esplosi, ma nessuno mi guarda<br/>ogni sguardo è perso, dentro l'aria su cui nuoto<br/>ogni sguardo è ormai perduto<br/>corteccia soffice sul corpo del vuoto;<br/><br/>certi capelli lunghi<br/>sono slanciati nell'aria come mille mani tese<br/>le cui dita sforzate come artigli arrabbiati<br/>senza muoversi dilaniano quell'aria che respiro;<br/><br/>ormai voi non respirate più,<br/>l'aria che avete nei polmoni vi basterà in eterno<br/>questo paese è in mezzo al deserto<br/>per voi non ci sarà, un inverno;<br/>lucido nelle tenebre, la notte è per chiunque<br/>questa la potete vedere, forse;<br/>ma anche quando è giorno, io non vi riconosco<br/>e voi non mi vedete<br/>sono il fantasma del vostro presente<br/>costretto a guardarvi mentre voi morite.
