---
layout: post
title: Due Grosse Mani Forti
tags: [speciale,onestar,threestars,]
date: 2013-02-28 00:22:00
author: pietro
---
Seduto sul molo<br/>tramonto lontano<br/>un cappello di fianco<br/>un sigaro in mano<br/><br/>seduto sul molo<br/>coi piedi nel mare<br/>che immobile scorre<br/>sotto nuvole nere<br/><br/>e nuvola per nuvola<br/>il cielo si ricolma<br/>di tutto ciò che il mare evapora<br/>per avere solo calma<br/><br/>e nuvola per nuvola<br/>io salto con lo sguardo<br/>finché nera all'orizzonte<br/>appare l'onda del ricordo,<br/><br/>poco vento,<br/>un filo appena<br/>e dietro le nuvole<br/>una luna piena<br/><br/>seduto sul molo<br/>coi piedi nel mare<br/>e un sigaro acceso<br/>che non riesco a fumare<br/><br/>ma un filo grigiastro<br/>che sale dal molo<br/>è il filo di vita<br/>che non mi fa restar solo.<br/><br/>Camicia, a righe azzurre<br/>con un paio di bottoni aperti<br/>e appoggiate sul pontile<br/>due grosse mani forti<br/><br/>tento una boccata<br/>mi guardo un poco intorno<br/>le nuvole costellano<br/>la fine del mio giorno<br/><br/>il sigaro,<br/>si è spento<br/>e lento ma deciso<br/>si alza un po' di vento<br/><br/>odore, di narciso<br/>le montagne ne son piene<br/>al mare non si sente<br/>ma ho la roccia nelle vene<br/><br/>che spinge lentamente<br/>mentre il cielo si comprime<br/>e di lontano avanza ancora<br/>l'onda tetra della fine.
