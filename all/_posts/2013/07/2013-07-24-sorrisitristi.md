---
layout: post
title: Sorrisi Tristi
tags: []
date: 2013-07-24 11:17:00
author: pietro
---
Con il sorriso triste<br/>di chi ride di disgrazie future<br/>guardando felice le grazie insicure<br/>coroncine di fiori<br/>per le pelli bianche e immature,<br/><br/>il sole del mare<br/>tutto sa bruciare<br/>il sole della sabbia<br/>tutto sa mangiare<br/><br/>il sole mangia<br/>nutri il sole!<br/>lo sai che la sabbia aspetta<br/>aspetta, come la sabbia<br/>lo sai che il sole brucia<br/>tu aspetta, come la sabbia<br/><br/>non un albero sul litorale<br/>non un filo d'erba<br/>dove la tigre non può più cacciare<br/>solo un ruvido deserto<br/>che introduce il mare<br/>cupo preludio al suo bluastro amore;<br/><br/>unghia gentile che disegna un tuo ritratto<br/>sulla linea candida che l'onda ha fatto<br/>sul sorriso triste che ci guarda regalarci<br/>l'ultimo dei baci di cui il tempo sa fasciarci,<br/><br/>ora questa linea s'increspa assieme al vento<br/>mentre tutto quanto si ricorda il proprio nome<br/>mentre l'aria spegne ed ogni nuvola si ferma<br/>lasciando impressa al suolo nera l'ombra di una forma<br/>e cadono leggeri i nostri passi sorridenti<br/>tristi e già contati con sorrisi divergenti<br/>ma si ride e già si piange sotto l'ombra della nube<br/>mentre il gran sipario di una bocca si richiude.
