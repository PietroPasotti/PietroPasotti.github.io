---
layout: post
title: Una Sola Luna Piena
tags: []
date: 2013-03-19 00:07:00
author: pietro
---
La luna piena è lì<br/>la luna piena non è mia<br/>ma spero che ti piaccia<br/>la mia calligrafia.<br/><br/>Una luna piena.<br/>Una sola, per adesso<br/>una luna sola piena<br/>che guarda la mia mano spostarsi<br/>lasciare tracce, pochi segni<br/>a volte niente più<br/>di qualche goccia su di un pavimento,<br/>ma io sento<br/>la brezza contare le foglie<br/>la luna scostare i rami<br/>e con sguardi sottili e delicati<br/>sollevare dito a dito<br/>gli abbracci segreti degli innamorati.<br/><br/>Una sola luna piena<br/>una sola luna piena<br/>luna che non sarà mia<br/>ma spero che ti piaccia<br/>la mia calligrafia.<br/><br/>Un giorno ti regalerò un foglietto<br/>forse piegato, forse solo scritto<br/>sarà come un diamante<br/>potrai portarlo al dito<br/>potrai sentirlo vicino<br/>sentirlo davvero o guardarlo russare,<br/>non ha importanza cosa fai<br/>con le parole che ti regalo<br/>perché la mia luna è piena.<br/><br/>Io non ti vedrò mai più<br/>e nemmeno ho idea di chi tu sia<br/>ma tu che avrai di me<br/>la mia calligrafia<br/>ricorda quella mano<br/>la mano che è la mia.<br/><br/><i>A Giulia e forse qualcun'altra...</i>
