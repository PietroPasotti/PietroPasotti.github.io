---
layout: post
title: Metalone
tags: []
date: 2013-03-23 23:40:00
author: pietro
---
Aloni - controaloni<br/>schianti contro il vetro,<br/>il mio fantasma mi precede<br/>il mio fantasma è già oltre il rumore<br/>lì, fermo, si siede<br/><br/>semplicemente incolume<br/>e trasparente all'aria<br/>alle emozioni<br/>ha gli occhi da pianto, ma è bello<br/>ha i capelli lunghi che gli cadono nelle labbra<br/>chiaro su scuro, nero su rosso lucido<br/>china la testa e mi guarda<br/>senza pietà.<br/><br/>Aloni - controaloni<br/>nuvole concentriche di arcobaleni stinti<br/>dipinti in controluce su tessuti trasparenti,<br/>la voce dei fantasmi<br/>lascia la condensa lungo i vetri freddi<br/>le dita dei fantasmi<br/>tracciano segni che vanno interpretati<br/>disegnano speranze che disfano i disfati,<br/><br/>ora tu fantasma, mio fantasma<br/>io ti riconosco<br/>so che mi parli<br/>t'ascolto<br/>dimmi cosa fare<br/>se correre o aspettare<br/>se chiedere o saltare,<br/>se cingere davvero - ciò che sto sognando<br/>assieme con la sabbia<br/>cade goccia a goccia lentamente un po' di mondo.
