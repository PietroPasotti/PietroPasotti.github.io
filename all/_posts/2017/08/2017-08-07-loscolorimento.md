---
layout: post
title: Lo Scolorimento
tags: []
date: 2017-08-07 10:43:00
author: pietro
---
La pelle scolorisce<br/>sotto l'aria piumata<br/>di questa sera,<br/><br/>improvvisamente bianco e nero,<br/>esangue, terrorizzato<br/>mi lascio cadere<br/><br/>attraverso le fessure<br/>espando spaccature<br/>rompo le pietre<br/><br/>con le mie voci dure.<br/><br/>Racconto una storia<br/>che non conosco a fondo<br/>per darti conforto<br/><br/>mi raccolgo a valle<br/>mi ricompongo infine<br/>ma senza più voce<br/><br/>è appena un poco troppo tardi<br/>per rendersi conto<br/>dello scorrere del tempo<br/><br/>e in questo momento<br/>una luce irriverente<br/>mi impedisce di guardare<br/><br/>a ciò che più vorrei vedere.<br/><br/>Come spaccato tra due mondi<br/>tenuti assieme da una sillaba sola<br/>il mio corpo si alza, ricade, non vola;<br/><br/>forse porto il peso<br/>di troppi monili<br/>di troppi amari addii<br/><br/>gridati sottovoce<br/>da labbra sempre più sottili<br/>senza mai toccarsi;<br/><br/>forse è un bene<br/>che il dolore mi abbia<br/>bruciato il cuore<br/><br/>prima che fosse troppo tardi<br/>prima che scosse troppo forti<br/>mi facessero precipitare<br/><br/>ancora più in basso.
