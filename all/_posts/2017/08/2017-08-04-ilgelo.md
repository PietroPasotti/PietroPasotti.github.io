---
layout: post
title: Il Gelo
tags: []
date: 2017-08-04 16:40:00
author: pietro
---
Cupo a cupo,<br/>lupo a lupo<br/>ti cerco nel silenzio<br/>dello strisciante gelo<br/>che cade dai sentieri<br/>tra le foreste e il cielo<br/><br/>ferro a ferro,<br/>luna a luna<br/>ho provato a perdonarti<br/>e a passare per la cruna<br/>con cui provi a ricucire<br/>il gelo che ho da darti<br/><br/>zampa a zampa,<br/>pelo a pelo,<br/>eravamo addormentati<br/>quando ci svegliò il pensiero<br/>che presto tardi, ancora soli,<br/>ci saremmo risvegliati.<br/><br/>Zampa a zampa,<br/>pelo a pelo<br/>è ritornato il grande gelo<br/>rannicchiati dolcemente<br/>ci abbracciamo ed aspettiamo<br/>speranzosi un nuovo cielo.
