---
layout: post
title: Tanta Strada
tags: []
date: 2017-09-12 19:51:00
author: pietro
---
Ho percorso tanta strada<br/>correndo e incespicando<br/>ho nascosto la mia ombra<br/>a innumerevoli tramonti<br/>cenato da solo, a lume di candela<br/>osservato stanco la discesa della sera<br/>per ritrovarmi ad osservare<br/>le pianure cui appartengo<br/>i miei cani e le mie galline<br/>i miei pulcini e le mie colline<br/>gli orti che coltivo, gli alberi che innesto<br/>i laghetti e tutto il resto<br/><br/><br/>ho percorso tanta strada<br/>senza staccare gli occhi dai miei piedi<br/>non so con esattezza<br/>dove sono andato<br/>dove sono stato<br/>ho già dimenticato<br/>che importanza ha?<br/><br/><br/>Talmente tanta strada<br/>che non mi sono mosso<br/>ho percorso, credo, forse<br/>mi son ridotto all'osso<br/>e non ho trovato nulla<br/>né tesori, né saggezza<br/>solo orrori<br/>e un poco di tristezza<br/>quindi torno ai miei pulcini<br/>con la coda tra le zampe<br/>con le corna fatte a pezzi<br/>dalla grandine e dai fulmini<br/>con lo sguardo di un povero cane<br/>che sognava grandi cose<br/>ma fino alla fine dei suoi guaiti<br/>avrà sempre e solo ossa già rose.<br/>
