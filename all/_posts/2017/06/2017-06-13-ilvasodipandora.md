---
layout: post
title: Il Vaso Di Pandora
tags: [speciale,onestar,twostars,]
date: 2017-06-13 13:02:00
author: pietro
---
Seduto all'ombra tra i capelli<br/>la mia mano si rigira<br/>si contorce afferra strappa<br/>l'aria che non si respira<br/><br/>non siamo nati ancora<br/>sopravviviamo all'ombra<br/>dentro al vaso di Pandora.<br/><br/>Seduto all'ombra tra le mani<br/>altre mani si contendono<br/>l'amore del sopravvissuto<br/>che per la gola tengono<br/><br/>un gelido brivido<br/>che percorre il dorso<br/>di ogni attimo sprecato<br/>a rifugiarsi nel trascorso<br/><br/>un'orrida visione<br/>perseguita lo sguardo<br/>del bambino che è sfuggito<br/>e ricaduto nel ricordo<br/><br/>un passo felpato<br/>accompagna il languore<br/>segnato dal vuoto<br/>bruciato dall'ore<br/><br/>che ho vinto e perduto<br/>a guardare oltre il sole.<br/><br/>Rinchiuso nei miei sogni<br/>nel silenzio grida ancora<br/>bendato inutilmente<br/>dentro al vaso di Pandora<br/><br/>un pensiero di un pensiero<br/>che al pensar ci s'innamora.<br/><br/>Tenera e cupa è la notte per chi sa<br/>che dietro a un sogno spezzato<br/>non c'è nessuna realtà<br/><br/>cadono le foglie<br/>sulla neve e sotto il sole<br/>bruciano la gola come bolle di sapone<br/>lasciano l'amaro sulla lingua che le coglie<br/><br/>lasciano un'ombra<br/>impressa sulla fronte<br/>di una pelle troppo delicata<br/>per lasciarvi impronte<br/><br/>e sotto quelle fronde<br/>mi rannicchio e piango ancora<br/>maledicendo tutti i miei sogni<br/>chiudendo il vaso di Pandora.
