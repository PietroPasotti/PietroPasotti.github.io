---
layout: post
title: Travaso
tags: []
date: 2015-04-07 23:43:00
author: pietro
---
Come una pallina rotolata fuori posto<br/>mi rotolo nel fango perdendo ad ogni passo<br/>un briciolo impercettibile<br/>di me stesso<br/><br/>ormai parlo da solo<br/>sbatto sugli stipiti<br/>assumo sguardi stupidi<br/>regolo i miei fusi orari<br/>con ritardi di millenni<br/>mi perdo nei meandri della Storia<br/>con sorprendente facilità.<br/><br/>È naturale perdersi quanto è naturale trovarsi<br/>ma la mano che mi coglie - non è la mia<br/>il mio corpo - chissà dov'è<br/>sarà certamente dove si vuole che sia<br/>ma io ormai sono pura mente<br/>un bozzolo vuoto con due fori che osservano<br/>una retina cupa senza nervi che leggano<br/><br/>come una pianta da giardino<br/>in attesa di travaso<br/>mi si piove addosso sgraziatamente<br/>perché nulla ha un proprio peso.
