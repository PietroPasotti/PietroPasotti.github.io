---
layout: post
title: Amore Lunare
tags: []
date: 2015-04-30 20:59:00
author: pietro
---
Chi amo?<br/>cosa amo?<br/>e, se mai posso amare,<br/>io, adesso, amo?<br/><br/>Non guardarmi negli occhi<br/>come se fossi una cosa vicina e familiare<br/>sono un oggetto lontano<br/>da intuire con i radiotelescopi<br/>massa relativamente stabile<br/>gravità piuttosto trascurabile<br/>radiazione nella norma<br/>mi guardi senza vedere le mie onde gamma,<br/>le tengo per me<br/>rimbomba il mio torace<br/>colmo di respiri e di segreti<br/>sono uno scrigno che spaventa<br/>premi un tasto e scomparirò<br/>ma chissà, forse con me<br/>mezzo universo mi porterò.<br/><br/>Una per una<br/>sfilo queste foglie da sotto i miei piedi<br/>fino a levitare<br/>fino a spaventare<br/>devo rimanere solo in cima a questa collina<br/>circondato da giganti ostili<br/>assillato da echi assassini<br/>echi crudeli<br/>echi vicini<br/><br/>sono stato raggiunto<br/>non sono più al sicuro<br/>le mie bugie vacillano<br/>e le mie verità non sembrano più così importanti<br/>ho ancora qualcosa da proteggere? Amo?<br/><br/>Mi rifugerò sulla luna<br/>a costruire enormi macchinari inutili<br/>filosofando e levitando nel silenzio<br/>cosmico.
