---
layout: post
title: Segreti
tags: [speciale,onestar,twostars,]
date: 2015-01-18 01:38:00
author: pietro
---
Segreto di disperazione<br/>non mi rendo conto che il mio mondo sta cambiando<br/>forse in una stupida parodia del controllo<br/>ho provato a trattenere l'acqua<br/><br/>accompagno dalla crescita alla morte<br/>certe cose che varrebbe la pena salvare<br/>ma sopravvivere non è un privilegio<br/>se non è una scelta<br/><br/>Segreto di sottomissione<br/>quando il silenzio si fa rumoroso<br/>i pesi si spostano<br/>c'è bisogno di calibrazione.<br/><br/>Non so quanti dubbi ci vogliano<br/>quanti silenzi si spengano<br/>quanto dolore si costruisca dentro<br/>prima che i denti si stringano<br/>prima che le cinture si sciolgano<br/>le lance si abbassino<br/>gli scudi cadano<br/><br/>ora è il momento in cui gli occhi si chiudono<br/>se con gioia o dolore, una scelta mia non è<br/>se per sempre o poche ore, una scelta mia<br/>non è<br/><br/>ora con la schiena al caldo e con i piedi in fumo<br/>senza l'ombra del tuo profumo<br/>senza l'ombra di ciò che chiameremmo amore<br/>mi guardo<br/>e non mi vedo<br/>fatuo scintillare di ciò che - forse - ero.<br/><br/>Ora questa rabbia<br/>ansia, crudeltà, non vedrò mai più il cielo<br/>sai che è vero<br/>sai che è vero<br/><br/>tutto si può rompere<br/>e nessun sasso è troppo piccolo<br/>perfino la sabbia scaverebbe il vetro<br/>così questo gelo risale le fessure<br/>crollano i respiri<br/>e le temperature<br/>guarda le montagne - là saremmo<br/>e là essere dovremmo<br/><br/>Quanta tristezza per spiegare un po' di vuoto<br/>vuoto o pieno? vuoto o pieno?<br/>in ogni caso non c'è aria<br/>e non posso farne a meno.
