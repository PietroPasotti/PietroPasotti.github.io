---
layout: post
title: Ora Che Son Solo
tags: [speciale,onestar,scheggia d'essenza,]
date: 2015-12-29 00:38:00
author: pietro
---
Ora sono solo<br/>ma la voce parla ancora<br/>dentro ai suoni della brace<br/>costantemente, ora,<br/>senza un attimo di pace<br/><br/>ora sono solo<br/>ma gli echi della distanza<br/>non si vanno affievolendo<br/>e con la cecità dell'insistenza<br/>non rispettano il crescendo<br/>di chi quasi con violenza<br/>ha raggiunto la vetta<br/>del paradiso, piangendo.<br/><br/>Ora sono solo<br/>venitemi a cercare,<br/>raccogliete ogni mio pezzo<br/>e cominciate a rimontare.<br/><br/>Ora sono vuoto<br/>la vita può dar frutto<br/>come in primavera un olmo:<br/>dopo avere perso tutto.<br/><br/>Ora sono solo<br/>vorrei una tua ribellione<br/>ma il silenzio sfiora appena<br/>senza un fiocco di passione<br/>come un alito di sera<br/>accompagna al suolo un aquilone<br/><br/>e ora che son solo<br/>le cose sono cambiate<br/>non in superficie, ma sotto,<br/>non viste né toccate<br/>eppur qualcosa è rotto.
