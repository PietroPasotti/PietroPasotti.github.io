---
layout: post
title: Dalla Carta
tags: []
date: 2015-03-22 11:25:00
author: pietro
---
Voi tutte mi fissate<br/>dalla carta, mi guardate<br/>come bei sogni, appena prima<br/>di essere svegliate<br/>ora ancora ingabbiate<br/>dietro le mie palpebre chiuse<br/>il sangue che traspare dal sole<br/>non è l'unica cosa del mondo<br/>che non potrete davvero sentire<br/><br/>come materia di sogno<br/>non veramente consapevoli<br/>sopravvivete i vostri interminabili attimi<br/>aspettando che la pioggia sciolga<br/>ciò che ho potuto solamente tratteggiare.<br/><br/>Dalla carta come una finestra appannata,<br/>a quanti di questi momenti mi sono condannato<br/>non so;<br/>ci fissiamo in attesa della prima goccia<br/>senza profumo, senza contatto,<br/>solo un divertito scambio di sguardi e sottigliezze<br/>una cicala impazzirebbe in questo sfrigolante silenzio<br/>sento questi occhi su di me come una doccia calda<br/>mi lavano senza pulirmi<br/>mi toccano senza davvero aprirmi<br/><br/>potrei chiudervi con un tratto come si fa coi fiori secchi<br/>ma non sarebbe giusto<br/>quindi mi fermo e riapro gli occhi.<br/>
