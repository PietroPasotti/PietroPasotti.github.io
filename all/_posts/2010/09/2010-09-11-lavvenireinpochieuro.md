---
layout: post
title: L'Avvenire In Pochi Euro
tags: [speciale,scheggia d'essenza,]
date: 2010-09-11 12:30:00
author: pietro
---
La lingua arrugginita<br/>sporca di fulmini<br/>di limatura di soldi<br/>pochi euro o poche lire<br/>per comprare l'avvenire,<br/><br/><br/>il futuro costa poco<br/>l'ho trovato in un banchetto<br/>in una cesta di legno scuro<br/>come il volto di un centauro<br/>e costava troppo poco<br/><br/><br/>poco come cinque euro.<br/><br/><br/>Potremmo contare <br/>come soldi<br/>le occasioni<br/>le volte in cui,<br/>e tutto il tempo perso<br/><br/><br/>non basterebbe a ricomprarci una vita<br/>ricomprarci una casa <br/>o ciò che vale al nostro cuore<br/>ciò che cede al fulmine<br/>l'incandescenza del dolore.<br/><br/><br/>Hai la lingua sporca di fulmini<br/>e mi parla come ferro nell'olio<br/>come un'incenso al catrame<br/>che scompare in lapilli<br/>e in avidi scintilli;<br/><br/><br/>potremmo dare fuoco al bosco<br/>con parole tanto aspre<br/>con candidi barlumi<br/>di perle<br/>e di dolciumi<br/><br/><br/>non ci sono più parole<br/>hanno svenduto pure quelle<br/>e tutto in un banchetto<br/>all'angolo del prossimo cortile<br/>avrà luogo, l'avvenire.<br/>
