---
layout: post
title: Nenia Dei Gigli (Dolcemente)
tags: [speciale,onestar,]
date: 2010-04-26 14:01:00
author: pietro
---
Ti dissolvi nella notte<br/>ma io so che stai dormendo<br/>sentirei qualcosa dentro<br/>se tu stessi piangendo.<br/><br/>A volte penso che<br/>l'aria ferma che mi culla<br/>sia lo specchio d'una notte<br/>in cui tu sogni tranquilla,<br/><br/>a volte sento che<br/>una presenza si solleva<br/>porta oltre teli bianchi<br/>mentre un letto vi si scava,<br/><br/>ti dissolvi dolcemente<br/>dopo un bacio da vicino<br/>per lasciarti trasparire<br/>dalla gabbia canarino,<br/><br/>luci azzurre mormoranti<br/>d'una nenia come gigli<br/>a tutto il resto meraviglia<br/>in splendore tu assomigli;<br/><br/>canto questo dolcemente<br/>col sereno che mi ascolta<br/>che mi pensa e che mi sente<br/>dalla nebbia poco folta,<br/><br/>canto questo a te che dormi<br/>a te che pensi tristemente,<br/>che un abbraccio ti raggiunga<br/>e che ti stringa, dolcemente.<br/><br/><span style="font-style: italic">A Martina, soothing...</span>
