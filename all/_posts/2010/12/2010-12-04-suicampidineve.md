---
layout: post
title: Sui Campi Di Neve
tags: []
date: 2010-12-04 18:45:00
author: pietro
---
Non mi sono mai sentito<br/>così morto e così vivo<br/>la neve in me<br/>e attorno<br/>sotto le mani<br/>come fredde squame bianche<br/>mi proteggono mi aiutano<br/>posso solo sentire il respiro dell'acqua<br/><br/><br/>non una nuvola<br/>non una nuvola<br/>un'onda rossa di sole<br/>risale le vallate<br/>come il soffio d'un titano<br/>tutto a valle, ed è lontano,<br/>non sento più le dita<br/>e a lungo ho colpito a fondo<br/>a fondo<br/>una nuvola incolpevole<br/>lasciando tutto incolume;<br/>parlo di nascosto<br/>spero in segreto<br/>lento come una goccia di miele<br/>mi muovo sui campi di neve<br/>mi muovo come, un vento lieve.<br/>
