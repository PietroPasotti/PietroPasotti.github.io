---
layout: post
title: Negativi
tags: [speciale,onestar,scheggia d'essenza,]
date: 2010-11-05 11:34:00
author: pietro
---
Una volontà distruttiva<br/>il disgregatore<br/>mi accendo come una miccia<br/>come una macchina<br/>sento le mie scintille cadere<br/>sento i miei frammenti partire<br/>impugno raggi di ferro<br/>impugno raggi di vetro<br/>mi sfuggono <br/>sono una manciata d'aria<br/>e tu sei il mio respiro.<br/>Una volontà negativa<br/>un desiderio di distruggere<br/>di creare un sottozero<br/>di evocare un pessimismo,<br/>a occhi rossi piango lacrime nere<br/>una pioggia di pece<br/>che copre i fili d'erba<br/>copre i fiori e tutto il resto<br/>non potremo più sederci nei prati, amore mio,<br/>non potremo più bruciare in pace<br/>correre per le strade<br/>arrampicarci sugli alberi<br/>tu non hai mai provato davvero.<br/>Sento questo morire<br/>mentre mi viene portato via<br/>e al suo posto risorge un mostro vivo<br/>un essere impossibile<br/>un'esistenza in negativo.<br/><br/><br/>Ogni foto ha un suo contrario<br/>ogni vita ha il suo risvolto<br/>un calco del mio viso sulla sabbia<br/>e le tue mani nel cemento,<br/>ogni attimo ha un contrario<br/>ogni materia antimateria<br/>per ogni men c'è sempre un più<br/>sono ritornato bambino<br/>ho scelto il negativo<br/>e ho espulso un neutrino.<br/><br/><br/>Sono simmetrico<br/>come un albero<br/>e ora le mie foglie sottoterra<br/>chiedono l'ombra<br/>e ora le mie radici all'aria<br/>soffocano<br/>sono stato trapiantato al contrario<br/>mi sono rigirato nel sonno<br/>ho fatto sogni molto brutti<br/>molto cattivi<br/>disumani;<br/>ho cercato la ragione dell'esistenza nell'aria<br/>che sotto i miei piedi di radice<br/>lascia intendere d'esistere<br/>ma non lo dice.<br/>Ho cercato i motivi dell'esistenza nel vento<br/>che non agita più nessuna foglia<br/>forse è sbagliato cercare il sole sottoterra<br/>forse è sbagliato <br/>come cercare la pace nella guerra.<br/>Forse è impossibile<br/>che io sopravviva<br/>forse non esiste<br/>altra strada per me.<br/>Ma se esisti<br/>abbracciami,<br/>abbraccia i miei piedi a gambe all'aria<br/>abbraccia il mio cuore nella terra<br/>cerca il mio volto sotto un sasso<br/>o dipingilo se non sai trovarlo<br/>non rinchiudere il mio cuore in un lenzuolo<br/>sono solo, sono solo<br/>se esisti,<br/>avvolgiti attorno a me<br/>come il serpente che non ho mai morso<br/>chissà quanti alberi <br/>nascono all'ingiù<br/>chissà se esisti<br/>se sei davvero tu.<br/>
