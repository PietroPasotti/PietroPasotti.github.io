---
layout: post
title: L'Occhio Sempre Fermo
tags: [speciale,onestar,]
date: 2010-11-08 00:22:00
author: pietro
---
L'arancione di una tigre dolce mi osserva da vicino.<br/>L'ansia di un agguato si dissolve sulle mie braccia.<br/>Luci tentano vane come il tempo <br/>di vedere di sfidare ciò che resta di quel volto.<br/>L'occhio sempre fermo è come un fulmine su un pino,<br/>in una grandine di aghi cade sempre il più bambino,<br/>il gelo coglie tutti quelli che si credono gentili<br/>ma non resta molto altro a parte aghi più sottili.<br/><br/><br/>I giorni si ritorcono su chi piange troppo a lungo.<br/>Ti consolo come un fiocco che respiri camminando.<br/>Portami via con te ti prego<br/>e l'occhio sempre fermo ti potrebbe risparmiare<br/>ma non resta molto altro a parte l'ansia di gridare.<br/>Forse ogni sintomo è già una malattia.<br/>Forse un altro giorno è ciò che manca<br/>proprio a quella donna stanca che il mio cuore porta via.<br/><br/><br/>Lacrime lunghe come stelle cadenti filano.<br/>Da quegli occhi di tigre triste come una ferita nel sole.<br/>L'ombra della tua testa si posa<br/>sulle mie gambe incrociate dove non vuoi più dormire.<br/>La luna adesso è alta e il giorno sta ora per finire,<br/>ti abbraccio come chi proprio non ha niente da dire<br/>ti cucio tra i capelli qualche petalo di rosa.<br/><br/><br/>Riflessi sempre più belli e più spietati brillano.<br/>In un'aria innaturale come può una perfezione<br/>radere al mio suolo tutta un'immaginazione.<br/>Forse solo adesso scopro che sono segnato<br/>forse solo adesso, vedo quello che ho sognato.<br/>
