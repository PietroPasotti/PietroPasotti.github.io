---
layout: post
title: Momenti Bui
tags: [speciale,onestar,scheggia d'essenza,]
date: 2010-01-06 15:43:00
author: pietro
---
Con più slancio di quanto dovrei<br/>non sapevo di avere tutta questa rabbia nel cuore<br/>una violenza dolce mi divora,<br/>non sazia della mia solitudine<br/>non sazia della mia tristezza nei momenti bui,<br/>stringo le ombre<br/>con un pugno serrato<br/>e passo loro attraverso,<br/>è una sera troppo luminosa<br/>e la luna è triste anch'ella<br/>perché vorrebbe scomparire<br/>ma prima o poi<br/>dovrà tornare;<br/><br/>non ha altra casa come me,<br/>ogni gravità ci incatena ai nostri luoghi<br/>e il mio mezzo volto in ombra<br/>cerca di piangere con te,<br/>seguendo la tua intensità<br/>mi adatto con foga inaudita<br/>cercando di strappare memorie<br/>alla bestia<br/>della vita;<br/><br/>potesse scappare,<br/>oh, lo farebbe!<br/>Potesse tornare,<br/>oh, lo farebbe!<br/>Ma non c'è ritorno senza abbandono<br/>né una pace senza un perdono<br/>e non c'è nulla<br/>ferendo le ombre<br/>che sanguini come sanguino io<br/>nei momenti bui<br/>quando ogni bisogno si acuisce<br/>e quando nemmeno un sorriso<br/>a imbrigliare ogni dolore, riesce...
