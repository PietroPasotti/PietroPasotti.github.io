---
layout: post
title: Marinai Sul Ponte
tags: [speciale,]
date: 2010-01-19 21:17:00
author: pietro
---
Succede qualcosa<br/>un corallo di parole<br/>intessuto di perline<br/>è la vela d'un vascello<br/>e dal ponte alle cabine<br/>ciascuno intaglia il proprio anello;<br/><br/>quanti anni, quante terre!<br/>Ma i cannoni tacciono,<br/>le vele agonizzanti<br/>e loro perdono a carte<br/>anime asciutte e soli nascenti<br/>ridendo di fronte alla morte;<br/><br/>appoggiata poco sopra il mare<br/>come fumo nei capelli<br/>il profumo sulla pelle<br/>della nebbia della noia<br/>il cerchietto di ferro in mano<br/>guarda il mare che lo ingoia<br/>senza pioggia vento o tuono;<br/><br/>mai avresti creduto<br/>di morire nel silenzio<br/>senza il rombo dei fucili<br/>né lo scroscio di tempesta<br/>e la nave spezza i fili<br/>marionetta senza testa;<br/><br/>mai avresti creduto niente<br/>ma ceselli e limi e tagli<br/>come se fosse la tua vita<br/>perché ogni cent'anni arriva<br/>la terra, la terra tua adorata<br/>di cui bacerai la riva.
