---
layout: post
title: Diavoli
tags: [speciale,onestar,]
date: 2010-08-24 17:57:00
author: pietro
---
È di un diavolo notturno<br/>che ti guarda e stai dormendo<br/>quel rumore poco forte<br/>se ti svegli già piangendo,<br/><br/>è di un essere selvaggio<br/>che ti fissa nella notte<br/>tu gli parli del tuo cuore<br/>le cui piume sono strette,<br/><br/>e quel diavolo bugiardo<br/>ti regala soluzioni<br/>travestite dolcemente<br/>come facili illusioni,<br/><br/>sono diavoli la notte<br/>che ti fanno risvegliare<br/>avvolto in nebbie così fonde<br/>da non fartele notare<br/><br/>foglie grandi come piante<br/>e un nuovo mondo da cremare<br/>è ciò che cercano i selvaggi<br/>da cui tu devi scappare,<br/><br/>respirando un poco a fondo<br/>quella nebbia che ti dona<br/>il tuo risveglio meno dolce<br/>che ti brama e non perdona.<br/><br/>Tu gli parli dei tramonti<br/>e notti scorse ad abbracciare<br/>quella tremula piumetta<br/>che si sfiora come un fiore,<br/><br/>tu gli parli dei ricordi<br/>che son dolci in primavera<br/>ma hai paura che appassiscano<br/>nell'ombra di ogni sera,<br/><br/>loro ascoltano non visti<br/>ma li senti respirare<br/>per la bocca della notte<br/>cui tu credi di parlare,<br/><br/>sono diavoli malevoli<br/>che in cerca del destino<br/>trovan carni prelibate<br/>tra coperte e il tuo cuscino,<br/><br/>loro uccidono il futuro<br/>senza un grido né un dolore<br/>ma sfilando lentamente<br/>ogni freccia già nel cuore,<br/><br/>cauterizzano il tuo sguardo<br/>con mille dolci parole<br/>ma tu ascolta me non loro<br/>perché il mio è pieno d'amore;<br/><br/>notti passano ogni giorno<br/>ma noi non ce ne accorgiamo<br/>e quei diavoli i sospiri<br/>ruban mentre respiriamo;<br/><br/>lepri fuggono dai campi<br/>come aquile braccate<br/>i lupi scappano dai boschi<br/>se li prendi a fucilate,<br/><br/>sono qui diavoli neri<br/>bestie grandi e devastate<br/>che ti cercano dovunque<br/>e ti trovano spietate,<br/><br/>sono diavoli quegli occhi<br/>che ti sembra di fissare<br/>poco prima di dormire<br/>quando il cuore vuoi fermare;<br/><br/>ora ascoltami piccina<br/>pensa e guarda il cuore mio<br/>perché appaio come un angelo<br/>ma son diavolo anche io.
