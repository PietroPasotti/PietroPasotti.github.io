---
layout: post
title: Levigare La Pietra
tags: []
date: 2010-06-08 18:47:00
author: pietro
---
Ho lavorato duramente<br/>su questo sasso ho levigato<br/>ho pianto ed ho vissuto<br/>ogni giorno, solo o amato,<br/>in ogni istante felice<br/>su ogni vetro incrinato;<br/><br/>ho lavorato come un matto<br/>su questo sasso ho rilasciato<br/>tutte le libertà che sentivo<br/>di potermi concedere<br/>e donare senza morire;<br/><br/>qui sono sopravvissuto<br/>più volte alla mia generosità,<br/>qui sono risorto<br/>e mi sono dato fuoco<br/>ma il sasso non accenna a<br/>bruciarsi.<br/><br/>Su questa roccia nera<br/>ormai lucida<br/>come una grande perla<br/>o come le vele di un galeone<br/>mi sento un po' un pirata<br/>in cima al suo pennone,<br/>vorrei solamente<br/>ondeggiare così.
