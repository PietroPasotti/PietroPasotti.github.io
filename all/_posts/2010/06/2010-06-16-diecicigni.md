---
layout: post
title: Dieci Cigni
tags: [speciale,]
date: 2010-06-16 17:39:00
author: pietro
---
Contando le sbarre<br/>di ossa scheggiate<br/>perfino le parole<br/>suonavano scordate;<br/><br/>perfino le formiche<br/>avevano paura<br/>scappavano dai buchi<br/>e dentro ogni serratura<br/><br/>c'era un occhio<br/>un occhio vero<br/>uno sguardo sempre ostile<br/>di chissà quale cimitero;<br/><br/>vennero a dirgli<br/>che la madre era morta<br/>e l'occhio nero<br/>ancora alla porta;<br/><br/>non c'è vetro in quelle sbarre<br/>solo roccia, roccia nera<br/>vide presto ogni paura<br/>diventare, piano, vera;<br/><br/>l'aria soffiava<br/>da fessure sbeccate<br/>lo sporco lo baciava<br/>con labbra consumate,<br/><br/>venne a trovarlo<br/>la sua piccola figliola<br/>lui gli disse<br/>vola, vola;<br/><br/>le donò,<br/>piccola amica,<br/>un primo cigno<br/>di mollica.<br/><br/>La prigione gli sembrava<br/>una giusta punizione<br/>in fondo si trattava<br/>solo di una ribellione;<br/><br/>gli fecero sapere<br/>che il padre fu ammazzato<br/>fu preso contro un muro<br/>col fucile fu ammainato,<br/><br/>come una vela<br/>come una dolce vela<br/>che un onda più alta<br/>di seta scura ci svela;<br/><br/>e sagomò<br/>per la piccola sua amica<br/>un altro piccolo<br/>dolce cigno di mollica.<br/><br/>E prima di cavalcare<br/>come tutti verso altrove<br/>non seguirmi mia figliola<br/>anche qui, ovviamente, piove,<br/><br/>regalò<br/>alla piccola sua amica<br/>uno dopo l'altro<br/>dieci cigni di mollica.<br/><br/><span style="font-style: italic">Persepolis...</span>
