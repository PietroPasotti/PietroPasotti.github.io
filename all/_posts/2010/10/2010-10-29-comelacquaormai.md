---
layout: post
title: Come L'Acqua Ormai
tags: [speciale,onestar,twostars,scheggia d'essenza,]
date: 2010-10-29 06:56:00
author: pietro
---
Ho chiesto troppe cose ormai,<br/>ho costretto il mio cuore ad ascoltare troppe parole, ormai,<br/>ho trascorso troppo tempo a confondere domande e risposte, ormai,<br/>deviato l'attenzione dalle zone troppo esposte, ormai,<br/>il vento batte duro su ferite ancora aperte, ormai,<br/>chiudere gli occhi non farà guarire,<br/>il tempo è fatto per aprire<br/>la ferita che sta aprendo, ormai,<br/><br/><br/>lungo il mio cuore come una cerniera lampo<br/>per svelare un mondo alternativo<br/>dove il cuore è il cielo<br/>e io non sono vivo.<br/><br/><br/>Ho favole e illusioni che mi corrono di fianco,<br/>non so nemmeno più (nemmeno) dove sto correndo,<br/>rimangono le valli ma i deserti sono grandi,<br/>splendori mi si svelano mentre li sto guardando,<br/>ho creduto in troppi luoghi senza averne in mano uno,<br/>e adesso sotto i piedi ho solo l'aria che respiro,<br/>e che sfugge come acqua dalle mie mani a coppa<br/>dalle mie labbra aride di vita e di magia<br/>da sogno lentamente si rivolge la follia,<br/><br/><br/>la vedi questa cosa, è ciò che sto cercando,<br/>la vedi questa vita, è la mia domanda<br/>se non la vedi è perché non stai guardando<br/>con gli occhi verso il cielo come un'anima che affonda.<br/><br/><br/>Ho spinto il mio pensiero verso posti inaccessibili,<br/>ho fatto vela verso un luogo ed orizzonti improponibili,<br/>ho chiesto alle mie gambe di portarmi sulle nuvole, ormai,<br/>ho chiesto al mio pensiero (al mio) di credere alle favole, ormai,<br/>tutto è perduto ed io sto ancora andando<br/>tutto è caduto e io sto ancora amando, ormai,<br/>ho confuso troppo a lungo cause effetti lungo la mia strada<br/>tutto ciò che succedeva non aveva direzione<br/>né la strada da seguire <br/>(non esiste più opinione!)<br/><br/><br/>comincio a parlarmi come ad un estraneo<br/>mi sento di scompormi sotto una cascata<br/>mi sento di cadere e di rialzarmi già fantasma<br/>mi cerco e mi ritrovo tra le braccia d'una fata.<br/>
