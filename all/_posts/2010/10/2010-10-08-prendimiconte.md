---
layout: post
title: Prendimi Con Te
tags: [speciale,]
date: 2010-10-08 22:20:00
author: pietro
---
Gocce di chissà cadono a confondere<br/>come semi nella sabbia calda<br/>tu che asciughi i tuoi occhi dall'alto di una palma<br/>tu che stendi le braccia verso l'aria già più calma,<br/>prendimi con te,<br/><br/><br/>forme di chissà scivolano a valle<br/>risuonano e ritornano <br/>tu che parli alle farfalle senza averne vista una<br/>tu che sciogli ogni mio nodo senza neanche una paura,<br/>prendimi con te,<br/><br/><br/>lembi di chissà rincorrono i miei piedi<br/>troppo distanti tra loro per amarsi<br/>tu che porti vicinanza nei miei sguardi ormai perduti<br/>tu che segui le mie orme e che capisci i miei silenzi,<br/>prendimi con te.<br/><br/><br/>Ombre di chissà che si allontanano da noi<br/>fantasmi spaventati dal domani che verrà<br/>tu che sorgi come il sole che io non sarò mai<br/>tu che cali come un cuore quando il mondo finirà,<br/>prendimi con te,<br/><br/><br/>parole che si sa solo tacere<br/>nel battito saltato che ci lascia intravedere<br/>tu che illumini dall'alto questa notte surreale<br/>tu pace che ci vedi e non ti lasci mai guardare,<br/>prendimi con te.<br/>
