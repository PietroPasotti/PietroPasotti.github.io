---
layout: post
title: >
    Il Grande Noce
tags: [haha,]
date: 2017-09-01 08:59:00
author: pietro
---
A Piero è venuto un attacco di cuore<br/>mentre sedeva sotto al grande noce<br/>troppo in fretta è andato al creatore<br/>tiriamolo giù, facciamone brace!<br/><br/>Giulio ha schiantato il carretto di paglia<br/>tra le radici del grande noce<br/>ora sua moglie non ci dà pace:<br/>tiriamolo giù, fino all'ultima foglia!<br/><br/>Il marito di Carla ha messo le corna<br/>sotto le fronde del grande noce<br/>per una tipa che nemmeno gli piace:<br/>tiriamolo giù, qualcosa non torna!<br/><br/>Ad Anna la tennista è venuto il gomitone<br/>tirando un pisolino sotto al grande noce<br/>non potendo più giocare, adesso taglia e cuce,<br/>tiriamolo giù, a colpi di cannone!<br/><br/>Antonio il portinaio stava a passeggiare<br/>indovinate dove? Sotto al grande noce<br/>quando fu investito da una grande luce<br/>tiriamolo giù, facciamolo crollare!<br/><br/>Carola la borsaiola contava monetine<br/>accantucciata al freddo, dove già sapete<br/>e lui la trasformò in un docile pio prete,<br/>tiriamolo giù, oppure è la fine!<br/><br/>Luciano il malfattore quasi accoltellò<br/>la rinsavita Carola, ai piedi del gran noce<br/>ma il suo duro acciaio, un raggio in burro fece<br/>lasciamolo fogliare, forse, sì, non so!<br/><br/>D'altro canto un giorno, Mimì la zoccolina<br/>ancheggiava con un bullo sotto al grande noce<br/>ma un ramo la colpì, e ora più non nuoce<br/>lasciamo il noce vivo, basterà una potatina.
