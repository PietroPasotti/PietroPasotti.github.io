---
layout: post
title: >
    Accecamento
tags: []
date: 2011-07-29 23:21:00
author: pietro
---
<div dir="ltr" style="text-align: left">Quasi immobile<br/>conto le nocciole<br/>mi perdo nei numeri nei calcoli<br/>nei noccioli più piccoli<br/>legno dopo legno ogni fibra tesa<br/>ad essere una corda del male<br/>con l'acqua alla gola<br/>con l'aria che manca<br/>con la terra che sfugge<br/>col fuoco che distrugge<br/>tutto ciò che abbiamo<br/>ogni cosa ci mancherà<br/>e tutto quello che ci resta<br/>il vento ruberà.<br/><br/>Quasi immobile<br/>conto le stille<br/>seguo con malinconica morbosità<br/>due immagini farfalle<br/>che inganno ahimé la sorte<br/>e la vita in generale<br/>che inganno ahimé la nascita<br/>di ogni cosa.<br/><br/>Tutto è presente.<br/><br/>A me, ora,<br/>con ferma insistenza bussano gli oggetti<br/>e tutte le persone accanto a me nel mondo<br/>sono improvvisamente morti che camminano<br/>le cose si muovono quando nessuno le guarda<br/>e io bambino ci credevo quasi<br/>volevo crederlo,<br/>forse per sentirmi meno solo,<br/>preso sul serio,<br/>capito da infiniti scrutatori muti<br/>che dal basso della loro inesistenza<br/>potessero giudicarmi degno della mia.<br/><br/>Chiudo gli occhi<br/>e capisco che erano già chiusi<br/>li riapro, e capisco<br/>che dovrò riaprirli cento volte ancora<br/>prima di abituarmi<br/>al solito consueto<br/>accecante buio.<br/>
