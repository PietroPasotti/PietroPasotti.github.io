---
layout: post
title: >
    Leucy Che Ride
tags: [speciale,]
date: 2011-11-22 08:27:00
author: pietro
---
Leucy che ride mi congela il cuore<br/>Leucy che ride mi ricorda che<br/>son così teso da non sentire amore<br/><br/>Leucy che ride mi fa scordar di te<br/>stretto in pugno ho il tuo bel fiore<br/>Leucy ride ed il fiore non c'è.<br/><br/>Anche un terremoto è una risata del mondo<br/>o un abete spoglio<br/>bocca spalancata di un abisso senza fondo<br/><br/>bocca gialla china come lacrime di un giglio,<br/>Leucy che ride come se ridendo<br/>potesse ridar vita al suo perduto figlio.<br/><br/>Le lacrime di Leucy non si staccano dal viso<br/>su pallidi stracci come perle sono appese<br/>ferme a incorniciare un'apparenza di sorriso<br/><br/>le lacrime di Leucy sono fisse come accuse<br/>Leucy che ride è un monumento al riso<br/>passato per la cruna delle sue labbra chiuse.<br/><br/>Leucy che ride come se provasse gusto<br/>Leucy che piega tutto ciò che tocca<br/>Leucy crede di far bene e di far giusto<br/><br/>Leucy non è certo l'apparenza di una sciocca<br/>in vece delle risa il suo silenzio ha preso posto<br/>e con il suo batacchio nelle vene mi rintocca;<br/><br/>a lunghi sorsi gelidi ingoio il vivo cuore<br/>che come un pesce pazzo in gola si dibatte<br/>e Leucy torna a sghignazzare il suo dolore,<br/><br/>Leucy che ride, labbra finalmente rotte<br/>increspate in un silenzio che non può lasciare<br/>le lacrime che può, Leucy le ha piante tutte.
