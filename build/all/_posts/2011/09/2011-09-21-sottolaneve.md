---
layout: post
title: >
    14 - Sotto La Neve
tags: [25 carezze,]
date: 2011-09-21 22:06:00
author: pietro
---
Sotto la neve<br/>forse<br/>compare un sorriso.<br/><br/>Sotto gli stracci<br/>gli strati<br/>due unghie grattano<br/>come gessi<br/>su pellicce di lamiera<br/>quanto siamo diventati forti<br/>a furia di crederci grandi,<br/>ma alla fine<br/>arriva il gelo<br/>e il ferro è più ghiacciato del legno.<br/><br/>Ho saltato l'ultima volta<br/>ora non salto più.<br/>Ho anche gridato la volta scorsa<br/>ma questa volta<br/>non grido più.<br/>Ho riso da solo, come un pazzo,<br/>ma adesso, di certo non rido.<br/><br/>Sotto i cenci<br/>sottili<br/>e montagne di palle di carta<br/>sono i fogli di tutte<br/>le mie biblioteche<br/>finalmente a terra.<br/>Potessi farmi una casa<br/>con tutte le cose che so<br/>che sogno<br/>vivrei in un castello.<br/>Potessi essere<br/>come una quercia è ghianda<br/>tutto quello che so<br/>e tutte le cose che scrivo<br/>sarei un drago.<br/><br/>Ma scrivere di te<br/>com'è difficile ascoltarmi<br/>accogli quindi i sogni<br/>se questo vorrai darmi.<br/><br/>Mi trovo in un pensiero<br/>l'inizio di un percorso<br/>mi sento sciocco a pensare ciò che penso<br/>quindi capisco<br/>che è finita la poesia.<br/><i>Bbbeeeeeeeeeep. Collegamento interrotto. Bbbeeeeeeeee...</i>
