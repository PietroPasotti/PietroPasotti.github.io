---
layout: post
title: >
    L'Ambiguità Del Silenzio
tags: []
date: 2011-09-14 21:34:00
author: pietro
---
Liberamente informe<br/>le mani piene d'acqua<br/>che non sgocciola via<br/>mai più mai più<br/>sapremo tutti scordarci<br/>dei nostri d'ora in poi<br/>forse è così facile<br/>sprecarsi dietro a una mano alzata<br/>e non riuscire più a riaversi.<br/><br/>Ora invece mi sento<br/>quella linea di silenzio<br/>una mano nella farina<br/>un cucchiaino nel caffè<br/>la violenza di uno schianto<br/>nel più orribile silenzio,<br/><br/>quasi il silenzio fosse la scusa<br/>per chiudere gli occhi<br/>dinanzi all'accusa<br/><br/>quasi il silenzio fosse la scusa<br/>per non muovere un dito<br/>io non ho sentito<br/><br/>quasi il silenzio fosse una mossa<br/>per lavarsi le mani<br/>dalla terra di fossa.
