---
layout: post
title: >
    Angelo Curioso
tags: [speciale,]
date: 2011-09-02 20:13:00
author: pietro
---
<div dir="ltr" style="text-align: left">Sembra tutto spento<br/>come un sipario sulle luci<br/>le finestre e sulle strade<br/>qualcuno mi ha esaudito e ha staccato la spina della frenesia.<br/><br/>Qualcuno che sa amare<br/>grazie a chiunque sia.<br/><br/>Qualcuno mi ha sentito<br/>e come un demone di gioia<br/>ha riparato ai miei terrori<br/>rincuorato la mia noia<br/><br/>qualcuno mi ha seguito<br/>ed osservandomi capito,<br/>qualcuno che sa amare<br/>coi suoi cerchi mi ha lambito.<br/><br/>Ho come l'idea che se chiudessi gli occhi potrei sorprenderlo<br/>ma lui mi fisserebbe<br/>e i suoi occhi sono asole nel vuoto<br/>vibranti pedane sopra un mare di nulla;<br/><br/>ho speso troppo tempo a cercare prove per scoprire le sirene<br/>e ho dimenticato la mia vita di pirata<br/>se l'ho mai avuta o se l'ho mai amata<br/>e ora ho un pugno di squame tra le dita<br/><br/>e so che una ricerca non è mai finita<br/>è una scelta come altre<br/>chi non cerca muore<br/>chi cerca strilla - vita! -<br/><br/>ma senza l'entusiasmo<br/>delle onde che rifletto<br/>guardo il mare spada in pugno<br/>e senza fare altro aspetto;<br/><br/>qualcuno mi ha seguito<br/>il mio angelo curioso<br/>che mi spinge e mi sorprende<br/>come un bimbo irrispettoso<br/><br/>non mi parla ma mi guarda<br/>non mi tocca ma mi ispira<br/>e so che mentre parlo al vento<br/>la mia bocca lo respira.<br/><br/><i>La storia di un pirata inconsapevole. Di un pirata, dunque, colpevole.</i><br/>
