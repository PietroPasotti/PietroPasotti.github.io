---
layout: post
title: >
    12 - Certe Volte Il Mondo È Ingiusto
tags: [25 carezze,]
date: 2011-09-14 21:47:00
author: pietro
---
Non è giusto che le mani più sottili più tremino alla brezza<br/>non è giusto che si possa chieder peso a una carezza;<br/>credo che ogni tanto in ogni dove il mondo vada dove voglia<br/>il mondo cada all'incontrario quando tremi quasi foglia;<br/><br/>cerco nelle mie parole in tutto ciò che so<br/>per come rendere giustizia di questa iniquità<br/>forse non è buono dare colpe a chi<br/>ha visto nella vita un dolce sforzo a metà;<br/><br/>non è giusto che<br/>quando penso a te<br/><br/>vedo spesso due occhi impauriti<br/>due espressioni sospese<br/>due mondi infiniti<br/>non sguardi, pretese.<br/><br/>Mi chiedo come fare per legarti sulla schiena<br/>due ali di cartone che non si stacchino mai<br/>ti stringo troppo forte e ti entro in una vena<br/>ti volo per il cuore, galleria invisibile dei fantasmi che hai<br/><br/>e mi si stringe l'anima, passerebbe per un ago<br/>così potrai cucirti le mie mani sulle guance<br/>così potrai riaprirmi nel mio cuore che si stringe<br/>portandomi per mano sulle sponde del tuo lago.
