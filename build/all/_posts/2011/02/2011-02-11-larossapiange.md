---
layout: post
title: >
    La Rossa Piange
tags: [speciale,]
date: 2011-02-11 10:27:00
author: pietro
---
La ribellione è finita<br/>e noi torniamo a casa<br/>basta coi fuochi<br/>basta coi coltelli<br/>lame dentro i corpi<br/>come pesci nelle rapide,<br/><br/>ma al chiaro del tramonto<br/>ogni rosso è malvagio<br/>alla luce dei nostri occhi<br/>tutto questo è malvagio<br/>e non sappiamo come guarire<br/>purificarci da questo sangue sporco,<br/><br/>la ribellione è finita<br/>partiti guerrieri torniamo amici<br/>ma morti nell'anima<br/>i nostri spiriti stanchi tornano<br/>i nostri corpi abbandonati giacciono<br/>nessuno di noi è sicuro d'essere tornato davvero,<br/><br/>i nostri piedi toccano la terra<br/>ma noi non la sentiamo più<br/>questi campi chi coltiverà,<br/>le danze verso il cielo<br/>noi preghiamo ancora per la pioggia<br/>ma nessuno più è capace di ascoltare,<br/><br/>la ribellione è finita<br/>la forza è svanita<br/>il braccio stanco<br/>l'acciaio sporco<br/>siamo più scheggiati dei nostri scudi<br/>il nostro cuore si è spezzato nel cuore dei nemici,<br/><br/>questo grano è secco<br/>nessuno l'ha mietuto<br/>se solo fosse muto <br/>se solo fosse muto<br/>smetterebbe di gemere<br/>e di implorar pietà,<br/><br/>lacrimosa è nella sera<br/>questa terra agonizzante<br/>sole candido e rossastro<br/>tu ci senti tu ci temi<br/>torniamo sconfitti<br/>laceri feriti e infranti,<br/><br/>tu ci hai pianti<br/>ma non è bastato<br/>Tonio è senza un braccio<br/>e la Rossa non ha più un marito<br/>ognuno ha perso la sua guerra<br/>ma questa l'abbiamo persa tutti,<br/><br/>custodisci il nostro ritorno<br/>strappaci questo spirito<br/>nessuno qui merita un cuore<br/>i pensieri diventano vapore<br/>le gole spengono riarse<br/>la Rossa grida il suo dolor.
