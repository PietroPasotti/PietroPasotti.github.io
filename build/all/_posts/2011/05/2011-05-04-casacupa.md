---
layout: post
title: >
    Casa Cupa
tags: []
date: 2011-05-04 12:04:00
author: pietro
---
<div dir="ltr" style="text-align: left">Le tegole sbeccate<br/>ridono del rosso di mille occhi di piccione<br/>chiusi aperti chiusi nell'oscuro di un istante<br/>le tegole mancanti<br/>la soffitta è polverosa, polvere di ragnatele<br/>folte chiome di capelli argentati<br/>rotolano tranquille nelle stanze vuote<br/>le impalcature reggono a fatica<br/>i calcinacci sfatti della pelle di facciata<br/>come il volto di una rosa quella casa va guardata<br/>finestre chiuse aperte chiuse come palpebre o respiri<br/>entra l'aria ed esce ombra<br/>casa inghiottimi così,<br/>casa cupa fammi nascere<br/>casa cupa<br/>prendimi così,<br/><br/>poche scritte sui muri<br/>la città è in silenzio<br/>non c'è nessuno intorno<br/>l'aria ciondola<br/>saluto il mezzogiorno.<br/>
