---
layout: post
title: >
    Il Salone Del Ballo
tags: []
date: 2011-01-21 19:52:00
author: pietro
---
S'aprono le tende<br/>finalmente oltre il vetro<br/>la maniglia d'ottone gira e scricchiola<br/>come un roditore meccanico,<br/>e lumi<br/>dorati come la ruggine<br/>spandono sulla sala<br/>una luce oleosa e brillante<br/>che rende più bello il brutto<br/>e cela i veri denti<br/>dietro maschere di ceramica.<br/><br/>Bagna come un fiume immenso<br/>tutto attorno a lui la gonna scuote<br/>la seta vedova di mani vuote<br/>sparge nel vuoto l'odore d'incenso<br/>mentre sull'altare di vestiti lui<br/>vede ricadere le sue colpe<br/>vede rattrappirsi il suo silenzio<br/>troppo a lungo prigioniero<br/>d'una nuvola di scheletri.<br/><br/>Ma lui sente il suo cuore correre <br/>più forte di sé stesso<br/>le scarpe corrono sul prato<br/>mentre nella sala ridono<br/>di fittizia gioia<br/>le scarpe volano lontano<br/>ma almeno, ora, sono due paia.
