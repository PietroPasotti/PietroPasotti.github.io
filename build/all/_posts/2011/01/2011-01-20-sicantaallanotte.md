---
layout: post
title: >
    Si Canta Alla Notte
tags: [speciale,onestar,twostars,scheggia d'essenza,]
date: 2011-01-20 09:31:00
author: pietro
---
Senza mai speranza<br/>si canta alla notte<br/>si canta al fiume<br/>e alla luna<br/>senza quasi respirare<br/>si lascia levarsi il vapore<br/>mentre le gambe dondolano<br/>e si canta alla nebbia<br/><br/>senza più scuotersi<br/>inutilmente ogni melodia<br/>si canta gravi e leggeri<br/>quasi un'unghia sull'acqua.<br/><br/>Camminando lentamente<br/>sulle pietre millenarie<br/>mi volto e sono nel bosco<br/>mi volto e torno nella città.<br/><br/>Agito le mani come in frenesia<br/>mi chiedo forse l'acqua<br/>sarà un giorno la mia via.<br/><br/>Si immaginano scene<br/>che non si dovrebbero sognare<br/>forse è la nebbia<br/>mi entra nel cuore<br/>mi entra negli occhi<br/>e opprime il mio respiro<br/>si è colpevoli dei propri respiri<br/>ogni respiro è un dono di nessuno<br/>ogni fiato strappato al fato<br/>è un dono che mai ricambiato<br/>giace nel cuore<br/>nel cuore straziato.<br/><br/>Ora come lo specchio<br/>la mia bocca s'apre e dilania<br/>l'aria.<br/><br/>L'ombra corre a pelo d'acqua<br/>immagino le mie mani scorrervi<br/>ho tutta quest'ansia di colpe<br/>la voglia di un limbo d'aria<br/>mi avvolge come terra fresca<br/>l'estate mi cerca nella mia torre<br/>la valle fatata e sfatata mi aspetta<br/>ma non è questo che mi spetta<br/>perché ogni colpa<br/>nel cuore mio langue<br/>ogni colpa ogni colpo<br/>va lavato nel sangue.<br/><br/>E si corre leggeri<br/>ma ogni passo è una frustata<br/>la schiena s'inarca<br/>la barca affondata<br/>un gabbiano si posa<br/>sul mare già piatto<br/>più fermo del vuoto<br/>più nulla del nulla.<br/><br/>Sui vuoti del tempo<br/>si fermano i fiumi<br/>le nebbie non sono<br/>che lembi di fumi<br/>levati dall'ambra<br/>di cui tu profumi<br/>l'oscuro dell'ombra<br/>sferzata dai lumi.<br/><br/>Ci si guarda, alieni<br/>come biglie sul fondo<br/>ma non c'è silenzio<br/>che valga un perdono<br/>ma non c'è dolcezza<br/>che lavi tutto quanto<br/>io voglio quella calma che spazza via il dolore<br/>io voglio quell'amore che non ci può salvare<br/>dalla colpa della vita che siam nati ad espiare.<br/><br/>Si cerca un perdono<br/>ma s'involve sempre più<br/>sotto l'onda che ci copre<br/>come piume e porta giù.<br/><br/>Ho sognato vari modi<br/>ho sognato tempi nuovi<br/>ma incastrato nell'antico<br/>come il ghiaccio nelle nevi<br/>ed incagliato nell'amore<br/>come l'odio che mi infliggo<br/>nei miei occhi come un libro<br/>su cui piango mentre leggo.
