---
layout: post
title: >
    L'Oasi Isola
tags: [speciale,onestar,twostars,scheggia d'essenza,]
date: 2009-01-14 18:10:00
author: pietro
---
Ho tramutato in sale l'acqua di questo lago,<br/>una terra morta mi sprofonda tra le dita,<br/>ed io col mio acchiappasogni di spago,<br/>faccio ridere e piangere questa sabbia infinita,<br/>cammino nel deserto,<br/>di sale,<br/>a cuore aperto,<br/>rimane;<br/>ho tramutato in sale l'acqua di questo lago,<br/>ed ora questo mare di rovente sabbia,<br/>con un gorgoglio ed un sorriso vago,<br/>permette di annegare solo alla mia rabbia,<br/>lasciando il resto intatto in superficie,<br/>implorando di trovare, finalmente un po' di pace.<br/><br/>Ho tramutato in sale l'acqua di questo lago,<br/>piangendoci attorno, come un disperato,<br/>ed è questo che mi rende di me stesso il mago,<br/>io sono morto, sono morto e poi rinato,<br/>dopo troppo tempo,<br/>per farmi dimenticare,<br/>bruciando il mio campo,<br/>che sapore avesse amare;<br/>ho tramutato in sale l'acqua di questo lago,<br/>ed ora ci cammino come su un vetro,<br/>lo sento che lamenta, rabbioso ma non annego,<br/>cammino ad ogni mossa guardandomi dietro,<br/>e ad ogni stremato passo<br/>cerco qualcosa sotto ad ogni sasso.<br/><br/>Ho tramutato in sale l'acqua di questo lago,<br/>ma forse è stato per potervi camminare,<br/>per poter trovare, di sofferenza non pago,<br/>qualcosa di meglio, del sale in cui annegare,<br/>e nei cristalli anime<br/>crudeli<br/>delle mie lacrime<br/>fedeli;<br/>ho tramutato in sale l'acqua di questo lago,<br/>ed ora non ci cammino ma rantolo sete,<br/>come un serpente il più sottile e presago,<br/>serpe imbevuta di predizione e saprete<br/>presto com'è triste vedere<br/>un miraggio di vita e morire.
