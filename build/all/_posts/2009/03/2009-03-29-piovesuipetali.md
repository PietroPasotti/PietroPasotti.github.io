---
layout: post
title: >
    Piove Sui Petali
tags: [speciale,]
date: 2009-03-29 14:57:00
author: pietro
---
E non vi sarà canzone<br/>per quei fiori già sbocciati<br/>come un lampo d'emozione<br/>appena rossi e già sfioriti,<br/><br/>non vi sarà nessuno<br/>che canterà per loro<br/>che li prenderà per mano<br/>di gocce e pioggia un coro,<br/><br/>non vi sarà poesia<br/>né aforisma né riflessione<br/>su questa piccola magia<br/>su cui si posa l'immaginazione,<br/><br/>non vi sarà pensiero<br/>che cadrà per loro a terra<br/>non vi sarà nessun maniero<br/>che muoverà in lor nome guerra,<br/><br/>non vi sarà niente,<br/>per nessun fiore rosso<br/>solo la pioggia lentamente<br/>che io, cantar, non posso.
