---
layout: post
title: >
    La Scogliera
tags: [speciale,onestar,scheggia d'essenza,]
date: 2009-10-03 22:51:00
author: pietro
---
Mi riapproprio del mio tempo<br/>per pensare,<br/>e mi siedo<br/>e mi ricordo<br/>perché ero felice, stamattina,<br/>e non lo so.<br/><br/>Trascorre così bella,<br/>la fragilità del tempo<br/>come una scogliera<br/>erge ostacoli attorno al mio mare ed onda,<br/>io sono onda e mi sento flutto<br/>voglio infrangermi<br/>sulle tue sponde di te,<br/>che non puoi sentirmi adesso,<br/>che sei così vicina,<br/>stranamente.<br/><br/>Voglio essere il mare,<br/>per prendere slancio e saltare<br/>sulle ali della gioia<br/>e senza più bisogno di me,<br/>senza una lacrima ad inquinare il mio sale,<br/>senza una luna ad oscurare il mio sole,<br/>voglio prendere per la gola<br/>l'odiosa freddezza della sera,<br/>voglio essere mare<br/>in cui tuffarmi, ormai scogliera.<br/><br/><span style="font-style: italic">Alla Meraviglia...</span>
