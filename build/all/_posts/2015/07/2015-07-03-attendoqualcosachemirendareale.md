---
layout: post
title: >
    Attendo Qualcosa Che Mi Renda Reale
tags: [speciale,]
date: 2015-07-03 16:39:00
author: pietro
---
Ora in questa calda quiete<br/>concludo che tutto è stato vano<br/>io non credo nel destino<br/>e nemmeno credo in te<br/><br/>sotto questo bianco e nero<br/>una tetra paura,<br/>un lago di terrore<br/>palude carsica<br/>il liquefarsi di speranze ctonie<br/>ci brucia vivi<br/>ci mangia morti.<br/><br/>A volte per tranquillizzarci<br/>il tetro progetto di suicidarci<br/>affiora dal lago come una gondola<br/>ultima spiaggia sul baratro dondola<br/>non un orrore selvaggio<br/>ma una commisurata reazione<br/>al vuoto di senso o senso di vuoto<br/>che priva del cuore alcune persone.<br/><br/>Mi rendo conto<br/>che la bellezza è proibita<br/>senza nessun dio a fulminarmi<br/>comunque mi fermo<br/>a pochi passi dal Male.<br/><br/>Attendo qualcosa che mi renda reale<br/><br/>la realtà è degna di nota<br/>così cruda e animale;<br/>una fine mozzafiato<br/>mi ha preso e mi ha fermato <br/>atteso e disilluso<br/>usato, aperto e chiuso<br/>come spuma d'onda<br/>salato e furente<br/>solco la mia vita<br/>cercando di diventare pazzo.<br/><br/>Sconfitto e silenzioso<br/>morente ed eroso<br/>ambisco a diventare lo scheletro<br/>di colui che sono stato un giorno<br/>due orbite vuote<br/>dove un tempo ruotavano pianeti oscuri<br/>o lune desolate.
