---
layout: post
title: >
    Il Danno Si Estende
tags: [speciale,onestar,scheggia d'essenza,]
date: 2015-04-17 22:27:00
author: pietro
---
Lentamente il danno si estende<br/>cola qua e là, come luce da una fessura<br/>come una torcia in una camera oscura<br/>violenta, inattesa,<br/>smantella il ruolo di ogni cosa<br/>imprime una volontà nera<br/>nessuna di voi uscirà di qui illesa.<br/><br/>Foro di spillo, voragine oceanica<br/>il palloncino esplode con un fungo nucleare<br/>le tue perle sono amare<br/>e la tua pelle di ceramica<br/>non si fa toccare<br/>mentre l'esplosione atomica<br/>si estende a sconquassare<br/>quel prodigio della mimica<br/>che il tuo volto ama giocare.<br/><br/>La forma è irrecuperabile<br/>ma la sostanza è pura<br/>salviamo il salvabile<br/>non avere paura.<br/><br/>Velocemente il ritmo aumenta<br/>il cuore si distrugge<br/>e la sua fiamma quasi spenta<br/>consuma la sua forza vinta<br/>nell'inseguire ciò che fugge<br/>non come l'acqua che comunque rugge<br/>ma nel profondo langue, anche se per finta.<br/><br/>Ho giocato con le regole<br/>ma non mi è più possibile<br/>ho vissuto sotto un grande tetto<br/>ma il vento soffia via le tegole<br/>ho dormito in un bel bianco letto<br/>ma presto dormirò solo sotto le nuvole.<br/><br/>Il corpo si contrae<br/>la volontà ferita<br/>lamentando si ritrae<br/>un ultimo sforzo, è quasi finita<br/>come un centro di massa la morte mi attrae<br/>un gelido fuoco mi sfiora le dita<br/>e con un ultimo sospiro malizioso sottrae<br/>ciò che mi resta di questa mia vita.
