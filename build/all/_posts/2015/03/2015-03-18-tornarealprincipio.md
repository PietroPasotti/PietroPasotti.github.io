---
layout: post
title: >
    Tornare Al Principio
tags: []
date: 2015-03-18 20:12:00
author: pietro
---
È il momento di tornare<br/>dove sono cominciato<br/>dove sono finito<br/>dove ho preso e pensato<br/>e con gli occhi bendati<br/>i piedi fasciati<br/><br/>ho percorso un'altra volta certe stanze silenziose.<br/><br/>Non ho nessuna intenzione di parlare,<br/>fantasma,<br/>il respiro si congela nel cristallo<br/>come un granchio microscopico<br/>mi avvicendo nel corallo<br/>non una parola avrai da me,<br/>ma sforzo,<br/>fatica, sudore e minuzia<br/>a separarci, come sempre,<br/>solo il pretesto di un'astuzia e <i>no</i>:<br/>non ho nessuna intenzione d'aprir bocca.<br/><br/>È il momento di contare i fili<br/>su cui abbiamo intessuto i nostri cauti passi<br/>comprendere il criterio con cui ci siamo mossi<br/>soffocati dalla paura e da una gelida apatia<br/>ma con entusiasmo, come bambini affamati<br/>o come orsi abbandonati<br/>crisalidi invernali<br/>o due rimpianti uguali.<br/><br/>Non dirmi che ho ottenuto ciò che volevo avere,<br/>compagna,<br/>non è l'oro a colorare i fiumi<br/>ma il sangue del nemico e lo sterco delle alture<br/>non è il pesce ad argentare il mare<br/>ma il petrolio delle navi e il pattume delle città<br/>non ricordarmi quanto sono fragile<br/>perché lo so già.<br/><br/>È qui che le strade si dividono<br/>- dove già si son divise -<br/>dove le fotografie si asciugano<br/>- e sono ancora appese -<br/>&nbsp;dove le verità si confrontano<br/>(e vinca il migliore)<br/>e le guerre si consumano<br/>ma senza l'ombra di un dolore.<br/><br/>Non ho<br/>più nessuno scrigno da forzare<br/>sono un palazzo di sole serrature<br/>e non c'è nessun tesoro<br/>a premiare alcuna fatica<br/>quindi non ti affaticare, amica<br/>e non strillare troppo mentre ti divoro.
