---
layout: post
title: >
    Giocare
tags: []
date: 2015-03-06 20:14:00
author: pietro
---
Abbiamo giocato<br/>l'uno con l'altro<br/>l'uno sull'altro come giovani volpi<br/>ci siamo rotti nel nostro giostrare<br/>come quando ridendo le guance fan male;<br/><br/>ritrova quel filo, percorrilo al contrario<br/>ritrova il tuo percorso<br/>e offrimene un sorso<br/>ritrova i numeri<br/>che coprivano le distanze tra uno spazio e l'altro;<br/><br/>ci siamo disfati<br/>l'uno contro l'altro<br/>un gioco di forze ma senza baricentri<br/>un gioco di violenza e oscenità<br/>ma senza cattiverie, sangue nero e scontri<br/><br/>e sorridiamo ai nostri schiavi<br/>le nostre biblioteche<br/>i nostri templi e le nostre mosche cieche<br/><br/>il riflesso di un sorriso si è appena spento<br/>due volti che si osservano,<br/>memori di un antico paradosso<br/>le code nel tramonto hanno un bel colore rosso<br/>le bocche delle tane si aprono e si chiudono<br/>affamate come sempre di vita notturna e amore<br/>le radici degli alberi ci carezzano senza infastidire<br/>è una buona notte, notte buona per dormire<br/><br/>sento la terra cullarmi e farsi leggera, sottile<br/>sospiro caloroso, veritiero e senza fine<br/><br/>la sincerità di queste antiche pietre<br/>mi fa sentire a casa;<br/>una nuova scheggia da allacciare al mio bastone<br/>i miei sentieri mi stupiscono ancora<br/>il tempo mi trascina e senza grazia mi divora<br/>nutrendosi a mio mezzo di pensieri e di persone<br/>di cui restano soltanto pochi raggi nell'aurora. <br/>
