---
layout: post
title: >
    Il Mio Mondo È Piccolo
tags: [speciale,]
date: 2015-06-26 16:33:00
author: pietro
---
Non ho sperato abbastanza forte<br/>denti stretti e labbra chiuse<br/>un sigillo che non si spezzerà<br/>facilmente<br/><br/>sopra il mio nome,<br/>il mio vero nome<br/>chi per primo lo scoprirà<br/>vincerà la mia anima<br/>e un potere immorale<br/>ma eterno.<br/><br/>Mi schianto contro il cielo<br/>troppo veloce per pensare<br/>troppo arrabbiato per sperare<br/>bambino deluso,<br/>dove troverai di che crescere.<br/><br/>Ho una forte solitudine in corpo<br/>come un respiro freddo,<br/>un'ansia costante<br/>che dà tono ai toni<br/>e di cui non ci si può liberare.<br/><br/>Ho poca fiducia<br/>in generale<br/>e ho smesso di aspettare il vento<br/>e ho cominciato a soffiare.<br/><br/>Sopra una nuvola<br/>mi sono seduto a cantare<br/>e sopra le note<br/>senza nessuno a sentire<br/>confesso i miei crimini<br/>e le mie maledizioni<br/>confesso le mie piccole gioie<br/>e le mie afflizioni.<br/><br/>Con un piccolo silenzio<br/>perfino questo attimo<br/>si rivela effimero,<br/>senza esprimere un lamento<br/>questa breve onda<br/>si ritira inutile.<br/><br/>Non so più dove cercare<br/>il mio mondo è piccolo<br/>il mio mondo è piccolo.
