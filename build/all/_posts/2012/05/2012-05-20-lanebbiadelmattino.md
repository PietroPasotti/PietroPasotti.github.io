---
layout: post
title: >
    La Nebbia Del Mattino
tags: []
date: 2012-05-20 15:59:00
author: pietro
---
Il mattino si veste di colori chiari<br/>l'abito lungo è da sera, lo sanno anche i bambini<br/>alla notte lasceremo, i vestiti scuri<br/>maschera di incubi e altre oscure amenità<br/>o il vincolo segreto che la lega alla realtà.<br/><br/>Il mattino si veste di gentilezza e affini<br/>lasciando traspirare il suo profumo dai cuscini<br/>lasciandosi cercare, come fanno anche i bambini<br/>tra carezze rugiadose e altre dolci velleità<br/>forse questa è la ragione, per cui aver pietà.<br/><br/>Alzarsi nella nebbia per fotografare il suono<br/>che trascorre come un lampo tra uno sbaglio e il suo perdono<br/>alzarsi la mattina per rimproverare il giorno<br/>di ciò che non è stato o di essere un inferno<br/>alzarsi già arrabbiati, già infranti, già piegati<br/>alzarsi e poi restare a sognare di dormire<br/>alzarsi per pentirsi ed aver voglia di morire,<br/>mamma,<br/>sono il solo ad avere un sogno nell'armadio<br/>e gli scheletri nel cassetto,<br/>quindi lasciami dormire<br/>nel tepore del mio letto.
