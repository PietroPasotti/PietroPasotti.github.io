---
layout: post
title: >
    Biogenesi Dall'Acqua (Eliotropismo)
tags: []
date: 2012-07-11 22:58:00
author: pietro
---
Sto vivendo questo profumo<br/>come un'ape lo cerco, vi entro dentro<br/>e danzo ad otto finché non se ne va<br/>verso il tramonto, nuvola d'oro;<br/><br/>a piedi nudi in spiaggia<br/>con la sabbia tra le mani<br/>giochiamo alla clessidra,<br/>finché il giorno finirà,<br/><br/>quando il sole tornerà, da solo come sempre<br/>ma più solo non si può<br/>quando il sole come nuovo<br/>dal mio punto cieco, lento e indenne nascerà.<br/><br/>A metà tra il dionisiaco e l'oceanico,<br/>a metà tra glicini e salsedine<br/>a danzare soli questi passi scalzi<br/>nelle sabbie chiare, mentre il sole è ormai nel mare.<br/><br/>E quando il sole sorge<br/>noi dal mare usciamo<br/>stanchi e tristi, felici e celesti<br/>per seguire il suo richiamo<br/><br/>e come api, nuovamente<br/>a tracciare l'infinito sui confini dell'oceano<br/>un saluto unico a quel sole<br/>ma soprattutto,<br/>a quel mare.<br/><br/><i>A Federica...</i>
