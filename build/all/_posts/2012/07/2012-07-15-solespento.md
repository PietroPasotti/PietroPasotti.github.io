---
layout: post
title: >
    Sole Spento
tags: [speciale,]
date: 2012-07-15 10:17:00
author: pietro
---
Il vento spazza le strade<br/>pulisce i marciapiedi<br/>dalle cose lontane<br/>e dalle merde di cane<br/>nel tuo soffio ti siedi<br/>nel tuo soffio ti chiedi<br/>è lì che spira il giorno<br/>a grandi cerchi come un avvoltoio,<br/>che il vento tira a sé<br/>come un suo cielo levatoio;<br/><br/>il vento che chiude le persiane<br/>che apre le porte<br/>e solleva sottane<br/>scompiglia i capelli<br/>disperde gli uccelli,<br/>pulisce l'aria, con il suo respiro<br/>il suo alito è divino<br/>vorrei annusare i suoi polmoni;<br/><br/>non posso fare a meno di pensare<br/>a certe canzoni amare<br/>o a gridare "muoio!"<br/>sotto al cielo levatoio<br/>che si scoperchia con un sospiro basso<br/>e con un lungo scricchiolio<br/>scoperchia pure il cuore mio<br/>aprendo l'aria verso il nulla<br/>verso lo spazio che dell'universo è culla<br/>e che respira il nostro respiro<br/>che soffia il nostro vento<br/>verso un altro chissà dove<br/>verso un universo altero<br/>con al centro un sole spento.
