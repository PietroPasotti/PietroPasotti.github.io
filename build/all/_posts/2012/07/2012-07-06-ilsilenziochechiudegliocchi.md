---
layout: post
title: >
    Il Silenzio Che Chiude Gli Occhi
tags: [speciale,onestar,scheggia d'essenza,]
date: 2012-07-06 01:51:00
author: pietro
---
È strano questo silenzio<br/>che segue il gesto, passo a passo<br/>come un'ombra, finalmente sua<br/>come un genitore, che accompagna il figlio al nido<br/><br/>è strana questa<br/>timida pace,<br/>incerta, quasi timorosa, arrossita pace<br/>che toglie al rumore<br/>la sua prerogativa di vacua ironia del nulla.<br/><br/>È strano tendere una mano<br/>diffondere tutto in quello che si tocca<br/>e non sentirsi vuoti,<br/>per un attimo sono come una nuvola<br/>gravida in eterno, d'infiniti arcobaleni.<br/><br/>È semplice questo silenzio<br/>che chiude gli occhi e li lascia chiusi<br/>ha un profumo ignoto, di serenità<br/>ha un profumo ignoto, di serenità.<br/><br/><i>A Federica...</i>
