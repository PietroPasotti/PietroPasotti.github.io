---
layout: post
title: >
    L'Organo
tags: []
date: 2012-02-24 15:08:00
author: pietro
---
Se è vero che il mondo urla primavera<br/>se è vero che l'aria mi parla di felicità<br/>se è vero che gli occhi che mi fissano<br/>sembrano avidi di un mio pensiero felice<br/>o di un sorriso<br/>se è vero che cadesse il cielo<br/>ho questa cosa che mi lacera i respiri;<br/>senza via di scampo ti tengo in mano<br/>senza nulla da poter urlare, ti tengo in mano<br/>anche se non devo, anche se non posso,<br/>anche se ho dei morsi che mi vanno fino all'osso,<br/>io ti tengo in mano<br/>e quel qualcosa palpitante, sanguinante<br/>il gigantesco organo che soffia sangue<br/>dalle sue mille caldaie spente.<br/><br/>Tutta la mia mistica ha del macabro<br/>tutta la mia smania di riflettere<br/>raccoglie fiumi d'orrore;<br/>la mia stessa bocca mangia e mangia<br/>e sono un mostro di mandibole e sangue<br/>oscena obesità, teatro di disgusto;<br/>la platea si svuota e io magicamente<br/>resto sempre solo, sul palco,<br/>è mezzo pomeriggio e non ho niente da fare<br/>mi siedo dove sono e le mie mani cercano,<br/>trovo nei capelli la risposta a quel momento<br/>ma non è questo che può salvarmi la vita;<br/>non è questo che basta a far tacere un uomo<br/>non basterà mai, non basterà mai<br/>per chi ha l'atroce idiozia di vergognarsi per una mancata scelta<br/>per una parola sbagliata, per una speranza disattesa<br/>per una speranza inventata o una memoria fraintesa.
