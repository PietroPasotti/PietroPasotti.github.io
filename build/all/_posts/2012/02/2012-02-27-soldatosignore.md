---
layout: post
title: >
    Soldato Signore
tags: []
date: 2012-02-27 23:58:00
author: pietro
---
Io voglio la guerra,<br/>soldato signore,<br/>io voglio la guerra, le bombe, e tutto ciò che serve<br/>il fuoco, le cose per aria, per aria!<br/>Tutto per aria,<br/>soldato signore,<br/>io voglio la guerra, capisci,<br/>è come un grande gioco<br/>nasci perso, capisci? capisci?<br/>Una guerra in silenzio,<br/>soldato signore,<br/>dove ci si spara con una sigaretta in bocca<br/>dopo un istante salta in aria<br/>tutto quello che si tocca,<br/>e questa è la guerra che amo; signore.<br/>Questa è la guerra,<br/>soldato signore,<br/>questa è la guerra,<br/>e ci tocca cantarne come cicale<br/>la sera e la notte mentre il cielo ci ammira<br/>e mentre sei nel silenzio<br/>che tutto sembra guardarti e fissarti<br/>in questo transfert della coscienza e del silenzio<br/>dove in un disumano niente in cui tutto cerca un po' di calore,<br/>o una mano con ancora dietro un corpo; signore.<br/>Non so,<br/>soldato signore,<br/>proprio non so,<br/>di sfuggita guardo le persone<br/>e di nascosto le uccido<br/>ma loro non lo sanno,<br/>è il mio piccolo segreto terribile<br/>e solo tu, solo tu lo sai;<br/>mi creda signor soldato<br/>la guerra mi spazzerà via<br/>perché tutto ciò che amo<br/>con un giorno di ritardo arriva e arriverà,<br/>così quando sarò vecchio,<br/>un giorno morirò,<br/>il giorno dopo troverò l'amore,<br/>il giorno dopo ancora<br/>su di me, calerà un sipario di pace.
