---
layout: post
title: >
    Io Sono Grigio
tags: [speciale,onestar,scheggia d'essenza,]
date: 2012-11-02 14:01:00
author: pietro
---
<i>(Ritrovata in un cassetto il 25 Gennaio 2013: probabilmente risale al Novembre 2012, la data è dunque approssimativa)</i><br/><i><br/></i>Il tuo è un mondo colorato e... bellissimo<br/>ed io sono grigio<br/>d'accordo, tante sfumature<br/>ma un solo grigio<br/>un solo grigio<br/>un solo grigio<br/>e non vedrò mai il mondo a colori<br/>perché io sono grigio;<br/>il tuo è un mondo decorato<br/>che non capisco e non capirò mai<br/>ho perso le speranze<br/>posso solamente distruggere, qui.<br/>Posso solamente sporcare,<br/>mettere le mani dove non si deve<br/>e soffrire in silenzio, quando arriva l'ora.<br/>Il tuo è un mondo verde<br/>ma io sono grigio<br/>tu qui soffochi, tu vuoi grandi spazi<br/>tu vuoi un bel paesaggio<br/>e una chiesa di sassi, dove pregare nuda<br/>ma io non cerco altro che pace<br/>altro che pace.<br/>Il tuo è un mondo difficile<br/>per me<br/>il tuo è un mondo stupendo<br/>le cui porte incomprensibili<br/>non hanno serratura<br/>per me,<br/>te ne vai senza salutare<br/>e c'è solo un punto al mondo<br/>da cui ti volti per guardarti indietro<br/>e da cui regolarmente mi vedi<br/>ma io mi volto in continuazione<br/>il grigio brama ogni colore<br/>ma il grigio non può mai capire<br/>e dunque paga il suo dolore.<br/>I momenti sono facili<br/>ma uno dopo l'altro<br/>il castello di carte si soffia via da solo<br/>e mi lascia nudo, qui.<br/>Il tuo è un mondo profondo<br/>e profondamente umano<br/>caldo<br/>e fatto di - non so<br/>ma qualcosa che amo.<br/>Qualcosa che gocciola - colori ad olio?<br/>e mi erode, scava dentro, smonta, uccide<br/>mi spegne<br/>ed io che voglio spegnermi<br/>bacio le gocce.<br/>Il tuo è un mondo, nonostante tutto chiuso<br/>dal dolore? paura? non so<br/>ma lo sai<br/>si bussa sempre al freddo<br/>sono felice d'aver parlato con te<br/>sono felice che tu abbia parlato con me<br/>sono felice che i nostri colori si siano visti<br/>e abbiano tentato - forse solo di sfuggita - di vedersi<br/>ma sono triste<br/>perché il grigio spesso è triste.
