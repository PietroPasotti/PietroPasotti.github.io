---
layout: post
title: >
    Questo Nostro Castello
tags: []
date: 2012-11-15 19:37:00
author: pietro
---
Scivolamenti<br/>in silenzio<br/>guardiamoci<br/>attentamente a fondo<br/>un'ultima volta<br/>la prossima sarà diverso,<br/>le cose cambiano<br/>e continuano a cambiare<br/>le cose restano<br/>ma si rifiutano di rimanere,<br/>scivolamenti e soppressioni<br/>sospiri forzati<br/>guardo queste mani<br/>di cosa sono capaci<br/>e penso: non basterà;<br/><br/>in silenzio<br/>circondiamo di silenzi<br/>questo nostro tempio<br/>i cui muri sono parole e fantasie<br/>in silenzio<br/>soffiamo un'anima in questo corpo spento<br/>e spegniamo le luci come una candela<br/>spegnerebbe il vento.<br/><br/>Questo nostro futuro non presenta alterità<br/>sento questa pelle, non si muove, non si muoverà<br/>sotto queste costole<br/>un cuore, c'è.<br/>Forse non lo trovo perché non so dov'è.<br/><br/>Questo nostro castello è disabitato da tempo<br/>ci sono posti di cui non si può parlare<br/>altri di cui si parla troppo, per esempio il mare<br/>mare che non si vede mai<br/>mare che si infrange sopra le scogliere<br/>mare che risuona come una risacca<br/>dentro nel mio cuore e dentro alle mie orecchie<br/>annoiate<br/>stanche<br/>gonfie di esplosioni e di tristezze<br/>che sentono "no shields" e sorridono di brividi<br/>che sentono "no shields" e si spostano in un mondo migliore,<br/>dove il brivido violento si trasforma in euforia<br/>dove l'essere va in nulla sotto a lacrime e dolore.
