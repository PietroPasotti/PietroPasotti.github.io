---
layout: post
title: >
    L'Inevitabile
tags: []
date: 2012-06-13 11:33:00
author: pietro
---
Questo è il luogo della bellezza<br/>non c'è nessun altrove per l'armonia<br/>ma la pace, anima bella, non so che cosa sia.<br/><br/>Questo è il darsi del silenzio<br/>il fatto dirompente in cui il senso è dato<br/>nel circolo del nulla svolgo<br/>il gomitolo rosso<br/>la mia feroce ermeneutica del nulla.<br/><br/>Non mi parlano.<br/>Come le nuvole, sono panna, ma lontana,<br/>fragole mature, il cui profumo m'ammazza<br/>e sono sempre solo<br/>in questo dolente silenzio<br/>di cenere e speranza<br/>tessuto dal mio ragno tra l'amore e la distanza.<br/><br/>Il male va compreso<br/>è come un fiore morto<br/>visto da lontano<br/>e nessuno se n'è accorto.<br/><br/>Il male va guardato<br/>ma io vado oltre: l'ho abbracciato.<br/><br/>E in questa laconica fenomenologia del dubbio<br/>quando il bello emerge come un odio acuto<br/>la distanza grida, contro quel vissuto<br/>e la luce di quegli occhi non visti<br/>forse assente, forse invisibile<br/>senza uno sforzo si spegne,<br/>inevitabile.
