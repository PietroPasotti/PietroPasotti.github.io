---
layout: post
title: >
    Tutto Scorre
tags: []
date: 2012-06-01 20:18:00
author: pietro
---
Il fiume tutto scorre e lascia<br/>un solco vuoto che mi riempie<br/>il fiume rapido mi dice<br/>il fiume forse non capisce<br/><br/>ha poche parole, ed una dopo l'altra<br/>le onde finiscono sul fondo<br/>sparpagliate da correnti<br/>a consolare i sedimenti;<br/><br/>un giorno mi dice<br/>che dal fondo suo, sdraiato<br/>amerò quei giochi di luce<br/>quei riflessi di passato,<br/><br/>nessuno sa piangere come quell'acero<br/>tanta è l'acqua che ha ascoltato passare<br/>poco sotto i suoi rami<br/>e che non è riuscito a bere<br/><br/>un giorno mi dice<br/>che calda è la luna<br/>ma è solo un pensiero<br/>che il fiume ci dona;<br/><br/>il fiume tutto scorre e lascia<br/>un solco ampio che ferisce<br/>e il ghiaccio si rompe<br/>e l'acqua lenisce<br/><br/>ha poche parole, ma una è "dolore",<br/>la conosce bene, ma non la sa usare,<br/>dice molte cose, ma le grida tutte assieme<br/>resto senza fiato, con l'acqua che le preme.<br/><br/>Il fiume tutto scorre e vede<br/>che separa le due strade;<br/>cancella le mie orme, te ne prego<br/>sopra l'acqua tua mi piego<br/><br/>sopra l'acqua tua mi chino<br/>con un nodo stretto a sangue<br/>con un cappio tra le mani<br/>io vecchietto, io bambino.
