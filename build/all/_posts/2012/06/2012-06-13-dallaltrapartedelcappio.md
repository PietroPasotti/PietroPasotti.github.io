---
layout: post
title: >
    Dall'Altra Parte Del Cappio
tags: []
date: 2012-06-13 11:43:00
author: pietro
---
Le persone che camminano<br/>voi,<br/>non avete colpe.<br/>Come me vivete vite vostre<br/>o altrui, o non importa chi,<br/>moriamo dolcemente<br/>di questa serena inautenticità.<br/><br/>Ora, vorrei sapere<br/>chi ha il mio cuore in mano?<br/>Chi tiene la corda,<br/>dall'altra parte del cappio?<br/>Tu, dietro quelle tende,<br/>tu, che ti massaggi le caviglie<br/>tu, che bevi il caffè qui sotto,<br/>tu, che corri via ridendo,<br/>tu, tu, voi, chi siete?<br/><br/>Nostalgico e geloso,<br/>amante furioso<br/>feroce e curioso,<br/>depresso e giocoso<br/>non posso fare nulla,<br/>sono solo<br/>da questa parte del cappio.<br/><br/>Siete così belle, ma tutte vi odierei<br/>e per il gusto di vedervi morire<br/>lentamente, vi amerei.
