---
layout: post
title: >
    Discorsi Cantati
tags: [speciale,]
date: 2012-06-28 18:41:00
author: pietro
---
Rimbalzi sempre più piccoli<br/>da una parte all'altra, dal soffitto a terra<br/>la voce si alza<br/>qualcuno sta dicendo qualcosa<br/>ma io non lo ascolto.<br/><br/>Nei chiostri verdi d'edera<br/>stretti alla montagna<br/>in doppia fila, in vesti bianche<br/>mano nella mano<br/>le mani sono stanche,<br/>giro girotondo<br/>che cosa sto cantando?<br/>giro girotondo<br/>casca il mondo.<br/><br/>Ora dimmi,<br/>come stai?<br/><br/>Io non lo so: come sto?<br/>Male, bene, tutto è uguale,<br/>sto che non so<br/>sto che non ho<br/>sto che si sta come più non si può.<br/>Sto steso a terra<br/>sto cercando una radura<br/>dove attendere da solo<br/>una notte un po' più scura<br/>dove attendere la luna,<br/>sto che devo pensare<br/>sto che non so amare<br/>sto che non so cosa dire<br/>si sta qua e là, perché non si sa dove stare.<br/><br/>Questo è il modo in cui non so<br/>questo il modo in cui non sto.
