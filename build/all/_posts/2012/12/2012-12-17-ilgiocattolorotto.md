---
layout: post
title: >
    Il Giocattolo Rotto
tags: []
date: 2012-12-17 16:24:00
author: pietro
---
Un giocattolo rotto<br/>questo è ciò che sei<br/>un giocattolo rotto<br/>tra le mie mani forti<br/>che non dice nulla<br/>mentre un dio lo culla,<br/><br/>un giocattolo rotto<br/>il cui scopo è stare<br/>un giocattolo rotto<br/>che non sente amore<br/>si è distrutto nel cadere dalle scale<br/>qualcuno l'ha spinto, e poi gli ha chiesto se fa male.<br/><br/>Un giocattolo rotto<br/>questo è ciò che sei<br/>ma io non ti ho creata<br/>io non ti ho cullata<br/>ti sei cullata da sola<br/>e io non ho una culla<br/><br/>se mai son stato dio<br/>il dio della colla, sono io.<br/><br/>Un giocattolo rotto<br/>che si volta e apre gli occhi<br/>la prima cosa che vede<br/>è un bambino colpevole<br/>con un pennello in mano<br/>e le mani forti, sporche<br/>sporchissime di sangue: umano.<br/><br/>Un giocattolo rotto<br/>che si sveglia un mattino<br/>e si accorge d'avere<br/>la testa sotto al cuscino,<br/>oh, però, come si sognava bene<br/>sfido io, e chi ora mai - ti tiene?<br/><br/>Guardami negli occhi,<br/>giocattolo rotto<br/>abbiamo fatto del nostro meglio<br/>odiarmi è inutile<br/>la mia maldestra arte del collage ha fallito<br/>ma non mi sento in colpa,<br/><br/>il mio pennello seccherà nell'aria<br/>e le tue giunture di legno torneranno a scricchiolare,<br/>ma tu non farmele sentire,<br/>tu non farmele ascoltare.<br/>Ormai non c'è più il mio cuore nella tua corteccia<br/>era rimasto impigliato, come una crisalide di resina<br/>ma adesso non c'è più, sono lontano - lontano,<br/>e tu puoi tornare<br/>a coltivare i tuoi fiori di vetro<br/>nella solita - solitudine di sempre.
