---
layout: post
title: >
    Il Fiume Arriva
tags: []
date: 2012-12-26 23:16:00
author: pietro
---
Mi sento come se quel fiume<br/>avesse portato via qualcosa di troppo<br/>gli dissi prendi tutto,<br/>ma lui scelse poche cose<br/>solamente le più belle,<br/>tutto il resto mi lasciò<br/>perché non gli serviva<br/>la terra è morta, mi disse,<br/>l'acqua è viva<br/>il mare è lontano<br/>e molto poco arriva.<br/><br/>Ora se in quel letto di fiume<br/>non fossi solo<br/>pregherei nell'acqua<br/>che giunga e ci sommerga<br/>che venga e ci ricopra<br/>impermeabile coperta<br/>che bruci le distanze<br/>ci porti verso il mare<br/>perché se questa è vita<br/>non ha senso l'aspettare.<br/><br/>Cenere su ciottoli<br/>aspetto che scompaia<br/>il corpo mio galleggia<br/>nel mezzo d'una baia<br/>e le onde sono lontane<br/>l'azzurro ci circonda<br/>la morte sale a galla<br/>la vita viva affonda.
