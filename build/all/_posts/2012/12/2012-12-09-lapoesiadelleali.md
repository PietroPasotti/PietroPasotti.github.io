---
layout: post
title: >
    La Poesia Delle Ali
tags: []
date: 2012-12-09 23:55:00
author: pietro
---
Ali si aprono<br/>ali si chiudono<br/>sempre ali, sempre loro<br/>mi guardano sfilare<br/>lungo i fili del tessuto,<br/>io le guardo salutarmi<br/>le seguo<br/>stregato,<br/><br/>due grandi occhi verdi<br/>mi fissano con un'intensità indecifrabile<br/>inespressivi come la dolcezza<br/>fibrillano nell'aria<br/>intermittenti bagliori su una neve invisibile,<br/><br/>l'unico sguardo cui non ci si può sottrarre<br/>ha occhi a forma di lancetta,<br/>e scatta ad intervalli regolari<br/>seguendo il ritmo della fretta;<br/><br/>ma sotto altri occhi<br/>ti vedo<br/>sotto un altro quadrante<br/>scorro con i miei intervalli<br/>sopra i miei ponti di corda<br/>sotto le grandi arcate<br/>che la pioggia segna<br/>quando finalmente<br/>ci lascia in pace,&nbsp;dorme, sogna.<br/><br/>Ali salutano<br/>dal cielo dorato,<br/>la prossima estate<br/>cui il tempo avrà dato<br/>ciò che sotto ogni sole<br/>abbiamo aspettato<br/>chiedendo alla luna<br/>ciò che non può esser donato.<br/><br/>E ora guarda<br/>come si segna questo tempo<br/>che parole usa<br/>per descriversi, e parlarci di lui,<br/>guardalo con che occhi folli<br/>e dolci<br/>e dolcemente folli e innamorati<br/>ci dice ciò che sente<br/>nel suo cuore duro, di neve azzurra,<br/>guarda come tende l'orecchio<br/>al suono che il vento gli sussurra,<br/>perché il vento ha tempo<br/>ma lui non lo ricambia,<br/>non si lascia trasportare<br/>non si lascia - amare<br/><br/>in quel fatuo sussulto<br/>tra ironia e selvatichezza<br/>quel freddo gelato<br/>che la pelle ti carezza,<br/>in quel soffio glaciale<br/>che s'insinua negli spazi<br/>tra le pieghe dei vestiti<br/>tra le labbra, come vizi,<br/>lui non entra,<br/>lui non può toccare,<br/>perché non ha mani<br/>e non sa che cos'è il mare.<br/><br/>Credo di aver visto una farfalla<br/>ho le tasche piene di polvere<br/>la coscienza sporca di polvere<br/>le guance rigate di cenere<br/>perché piangere lacrime è triste<br/>e le braci sono a volte più tenere.<br/><br/><i>A Francesca...</i>
