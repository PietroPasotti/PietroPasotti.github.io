---
layout: post
title: >
    L'Orchidea
tags: [speciale,onestar,]
date: 2012-12-28 18:30:00
author: pietro
---
I fiori della mia orchidea<br/>muoiono al contrario<br/>dal più giovane al più vecchio<br/>la vita fatta a specchio.<br/><br/>Ora ascolta il tuo corpo<br/>un corpo oscuro<br/>ascolta il tuo corpo<br/>che cosa ti dice?<br/>Lui parla molto poco<br/>ogni tanto scoppia in fuoco<br/>ma per solo pochi istanti<br/>pochi e sparsi, cocci, infranti;<br/><br/>tu sei la stalattite<br/>che respira le mie dita<br/>che raccolgo a mani nude<br/>se il mio tempo me lo chiede<br/>ma il mio corpo è il tempo mio<br/>nel silenzio che lo tinge<br/>ne terrò la rosa rossa<br/>tra le labbra dell'addio.<br/><br/>Le dita dell'odio<br/>cinque a cinque si sfiorano<br/>violette delicate<br/>tra le pietre del selciato<br/>dure pagine da scrivere<br/>coi fogli del peccato,<br/>lunghe pagine da vivere<br/>se mai abbiam vissuto;<br/><br/>tu sei la gatta bianca<br/>due occhi gialli nella neve<br/>gonfia e selvatica della tua vita<br/>ma tu ne hai nove: io una e breve;<br/>il mio viso è tetro, grigio, cupo<br/>come hai potuto innamorarti di un lupo?<br/>il mio viso è triste, teso, amaro,<br/>come hai potuto innamorarti del mannaro?<br/><br/>Un cielo senza descrizione<br/>un odio senza distinzione<br/>un mare in cui si perde tutto<br/>sopra e sotto, l'onda e il flutto.<br/><br/>Cingo senza cingere<br/>le mani sono ferme<br/>non mi muovo se so muovermi<br/>mentre inganno le mie forme,<br/>non ascolto il cuore mio<br/>né dovrai ascoltarlo tu<br/>tra le labbra dell'addio<br/>quel fior non voglio più;<br/><br/>tra le labbra del sorriso<br/>mai ho messo un fiore mio<br/>ma i giardini che posseggo<br/>son le gole dell'addio<br/>i giardini che coltivo<br/>tra le lacrime in cui vivo<br/>sono i posti che disegno<br/>tra le lacrime il mio regno.<br/><br/>Cingo senza cingere<br/>non posso più aspettare<br/>la finzion chiama finzione<br/>e la terra chiama il mare.<br/><br/>Verde come il verde<br/>dentro l'occhio di una dea<br/>stende le sue braccia<br/>le sue foglie l'orchidea.
