---
layout: post
title: >
    Così I Bambini Sanno
tags: []
date: 2012-12-25 23:38:00
author: pietro
---
E ora, dimmi cosa vedi.<br/>Le tue mani sono troppo lontane<br/>tu stessa sei lontana,<br/>è ciò che abbiamo scelto. Voluto. Cercato.<br/>Rinnegato e poi cercato ancora.<br/>E ora, dimmi cosa vedi.<br/>Io non voglio più vedere.<br/>Diventerò cieco, perché i miei occhi soffrono.<br/>Diventerò un cieco tra i ciechi, perché i miei occhi piangono<br/>le lacrime di sangue che sul pavimento asciugano.<br/>Sgraziate mani hai tu,<br/>mio trascorso nessuno<br/>mia mutilata vedova<br/>mia pietra miliare coperta d'edera<br/>mio camino spento<br/>mia stanza fredda<br/>mio castello incantato e deserto<br/>mio fiore.<br/>Su quelle mani secche ho steso le mie<br/>con tutta la dolcezza di cui sono capace<br/>ma la razionalità del mondo non è la nostra<br/>e così le cose vanno<br/>così le piante piangono<br/>così i bambini sanno.<br/><br/>Migrando verso Sud ti guardo di sfuggita<br/>lo sguardo un poco triste di una nave già salpata<br/>ma lungo le scogliere<br/>solo sassi e vecchi ulivi<br/>mi chiedono a gran voce<br/>"ma tu senti?" ma, tu, vivi?<br/>Il vento tra le vele<br/>suona gonfio di domande<br/>e di tutte le risposte<br/>sono piene le mutande:<br/>tutto il mondo caga merda<br/>ma se appena ne ha bisogno<br/>in un attimo colora tutto ciò di un nuovo sogno<br/>e guarda compiaciuto il suo parto solitario<br/>il suo selenita chiaro<br/>che si scalda a un sole finto<br/>perché in fondo tutti sanno: scalda pure se è dipinto.<br/>No, così sapevo io<br/>e sento questo dito<br/>sopra questo mare<br/>che risplende di un freddo gelido e immenso;<br/>no, così le cose vanno<br/>così le cose muoiono<br/>così i bambini sanno.<br/><br/>
