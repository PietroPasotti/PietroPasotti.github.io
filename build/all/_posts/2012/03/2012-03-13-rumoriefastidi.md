---
layout: post
title: >
    Rumori E Fastidi
tags: []
date: 2012-03-13 10:06:00
author: pietro
---
Sei il suono, le parole<br/>verde come il tuono che si può strappare al sole<br/>sei il rumore, la frase<br/>rosso come un cuore che alla fine si arrese<br/>sei il fastidio, l'insulto<br/>che mormora la radio a sottofondo del mio salto<br/><br/>ho deciso di rendere pane al pane<br/>per difendere il mio scalpo<br/>dall'alto della torre di signore delle rane<br/><br/>ho chiuso con le cose, con la vita e le persone,<br/>gli uccelli fino a uccidersi sulle finestre chiuse<br/>il sole cola greve tra le ombre e le persiane,<br/><br/>ho chiuso coi pensieri, e con molte attività<br/>mi trovo in un ricordo, ma nei ricordi seri<br/>c'è abbastanza pena da fermare una città;<br/><br/>se la città si ferma, se la città si dà<br/>così felicemente mentre tutt'attorno dorme<br/>la gente quasi spenta che domani morirà,<br/><br/>ho preso il mio cappello e le mie quattro cose<br/>come un vagabondo oltre le mura di un castello<br/>chiedendo pane al pane, con le mani tese;<br/><br/>ho appeso il muro al chiodo con notevole empietà<br/>ho in fondo al cuore un nodo&nbsp;che sospira e spirerà<br/>con l'ansia polimorfa di un pensiero alla metà.<br/><br/>Oh,<br/>commozione,<br/>sono vivo, mi si dice,<br/>ma per vivo intende questo<br/>chi per vivere ha vissuto,<br/>mai per vivere non chiesto.<br/><br/>Ho stretto in mano il velo come un petalo ferito<br/>mai sopra di me qualcosa come questo cielo<br/>mi ha preso per un dito, mi ha preso per lo stelo<br/><br/>mai nulla di infinito mi ha sorriso ed osservato<br/>mai nulla di vicino mi ha sospinto e arriso<br/>quanto il prato incenerito su cui giaccio arreso;<br/><br/>e ora, in queste torri di cenere, terre bruciate<br/>lui mi chiama, l'infinito, sondo il cielo con un dito<br/>e in cerchio tutto attorno, mille, nere, fate<br/><br/>ho danzato a piedi nudi tra gli steli inceneriti<br/>e qualcosa di quei fiori mi è rimasto tra le dita<br/>ma i ricordi son svaniti come gocce sulla seta,<br/><br/>ho tutto e niente, commozione,<br/>sono vivo eppure niente,<br/>ho chiuso con le storie, svanisce l'emozione.
