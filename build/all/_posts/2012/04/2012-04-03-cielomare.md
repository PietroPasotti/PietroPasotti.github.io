---
layout: post
title: >
    Cielo Mare
tags: [speciale,scheggia d'essenza,]
date: 2012-04-03 20:38:00
author: pietro
---
Assisto al mio crollo<br/>dalla cima della torre<br/>lungo i nuovi corsi della primavera<br/>guardo svolgersi nel mare una svogliata nebbia nera<br/>vedo sciogliersi nel sole la mia bocca aperta<br/>scoperta, infatuata, delusa,<br/>la mia bocca sporca, la mia bocca chiusa.<br/><br/>Guardo tutto dall'alto del silenzio<br/>guardo come un mondo può scegliere di chiudersi<br/>guardo come le parole possono significare tutto<br/>come può un grido selvaggio ridimensionare un flutto<br/>come può un sasso che cade sorvolarmi dolcemente<br/>mentre tutto cade in basso e su di me non cade niente.<br/><br/>Distendo le mie braccia come un corpo al sole<br/>come i luccichii che vedo e le nuvole divoro<br/>sospirando le speranze ad un tramonto d'oro,<br/>la platea di fronte a me rimane ferma<br/>congelata in bianco e nero dentro a un fotogramma<br/>con gli occhiali e le cravatte di color grigio palude<br/>e sostengono il mio inchino, che fa parte del mio dramma<br/>senza avere mai applaudito col sipario che si chiude.<br/><br/>Con l'acqua che sale stravolgo i miei pensieri<br/>i miei giorni, le mie sensazioni assenti<br/>i miei colori preferiti li dipingerò su di te<br/>e come quadri appesi sulla superficie del tuo viso<br/>li ricorderò<br/>le mie colpe i miei sorrisi, tutto grava sullo stelo<br/>di quel qualcosa falso e vero che dipende dal tuo cielo.<br/><br/><br/>
