---
layout: post
title: >
    Il Mio Sogno Ribelle
tags: []
date: 2012-04-17 06:53:00
author: pietro
---
Un sogno si rivolta<br/>nella tomba dei miei sogni<br/>nella gabbia de miei occhi<br/>cubo di ferro dalle sbarre strette<br/>immagine stregata dalle labbra perfette;<br/>il sogno si divincola, ustionato<br/>dal suo stesso sentimento,<br/>dal suo riso e suo tormento<br/>dopo anni, ritornato.<br/>Il sogno mi bussa dalle palpebre<br/>ma io non posso più svegliarmi<br/>lo tengo chiuso in cantina, nelle tenebre<br/>perché il male, non possa più toccarmi;<br/>ha le unghie più lunghe degli altri<br/>le braccia più sottili, ma forti,<br/>un corpo sottile, ma così bello,<br/>che tenere gli occhi chiusi<br/>e non guardarlo in faccia<br/>è un abominio in cui non si fa breccia.<br/>Il sogno non può non piangere,<br/>assillato da una folle solitudine<br/>solitario, cieco, nel suo aver da perdere<br/>mi bussa a suon di brividi<br/>ovunque riesca a fare<br/>ciò che con la sabbia<br/>riesce a fare il mare.<br/>Il sogno dalla tomba, dalla bara,<br/>- contengo molti morti in me,<br/>e tutti sono sempre più infelici -<br/>dalla bara come un letto di foglie e spine<br/>mi sussurra l'ultimo desiderio,<br/>triste come un salice spoglio,<br/>mi chiede dolcemente<br/>che non ci sia risveglio.<br/>Il sogno dalla gabbia<br/>la piccola biosfera nel mio cranio, nel mio cuore<br/>palla di vetro in cui un mondo chiuso vive<br/>la sua non-vita speciale,<br/>la sua non-esistenza artificiale,<br/>in terapia intensiva, per tutta la sua storia,<br/>mi dice che fa male, fa male,<br/>e io non posso fare, niente;<br/>piccolo mio gli dico, piccolo mio,<br/>il pessimo padre che sono,<br/>condanna i suoi sogni a disegnare nella cella<br/>una foresta carbonizzata di sofferenza e segni,<br/>a non poter guardare la luce di una stella<br/>a non poter far altro, che espiare i torti<br/>del suo padre e carceriere,<br/>e tenere compagnia, al suo esercito di morti.<br/><br/><i>A Benedetta C. ...</i>
