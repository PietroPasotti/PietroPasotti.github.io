---
layout: post
title: >
    I Bambini Di Cenere
tags: []
date: 2012-04-27 21:32:00
author: pietro
---
Gli orizzonti perduti<br/>li ho tutti qui, davanti a me, in ginocchio<br/>non ho saputo trovare un modo più crudele<br/>per sentirmi vecchio,<br/>i miei più cari pensieri<br/>li ritrovo tutti qui, in questo momento di quiete<br/>ma gli occhi del lago vedono solo le onde<br/>e il mare dal mare non è fatto di sponde,<br/>un oceano sopra l'altro, ogni momento è diverso<br/>ad ogni goccia che cade<br/>crolla un'intero universo.<br/><br/>Dinanzi a questa grandezza perduta<br/>la mia vita mortale, la mia piccola astuzia<br/>nel trovare una gioia, e nel renderla astuta,<br/>cade anch'essa come una foglia,<br/>più d'una foglia,<br/>essa crolla al terreno come un vaso di piombo<br/>sotto un cielo di nubi, maelstrom odioso<br/>amor soffocante, amor silenzioso;<br/>una resurrezione oscura, attende<br/>chi alla vita non dona, chi alla vita prende,<br/>una nuova esistenza, faticosa, impura,<br/>nell'eterno ritorno che nulla perdona<br/>né la notte né il giorno<br/>o ciò che ad essi non si dona.<br/><br/>Gli orizzonti perduti<br/>coi loro volti di sabbia<br/>dal fondo del mare san ridere<br/>dal fondo del mare<br/>bambini di cenere,<br/>gli orizzonti perduti<br/>le loro mani affannose<br/>scavano nel cuore di noi perdute cose.<br/><br/>I bambini di cenere<br/>giocano alle biglie<br/>su spiagge infinite<br/>su dune di conchiglie<br/>detriti di una fantasia infantile<br/>resa povera da un innocente dolore<br/>resa taciturna<br/>da un innocuo fucile.<br/><br/>
