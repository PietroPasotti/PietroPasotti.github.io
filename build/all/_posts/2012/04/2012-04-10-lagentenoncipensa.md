---
layout: post
title: >
    La Gente Non Ci Pensa
tags: []
date: 2012-04-10 08:06:00
author: pietro
---
Probabilmente penso<br/>la gente non ci pensa,<br/>e io che non sapevo<br/>passerò sovrappensiero<br/>come un giorno solo<br/>come un giorno grigio<br/>la pioggia copre il cielo<br/>e inonda strade e ombrelli<br/>quei falsi colori su misura<br/>per nascondere i tuoni ai capelli,<br/>probabilmente sono<br/>l'umidità che vibra al suolo<br/>oppure sono solo<br/>e non c'è più speranza:<br/>il mondo lascia indietro<br/>chi ne vede la distanza,<br/>chi lo vede mentre fluttua<br/>e ne odia la latenza,<br/>chi ne vede, fermo, il cuore<br/>e ne sfata l'apparenza,<br/>chi lo cerca e non lo trova<br/>ma ne penetra l'assenza;<br/>probabilmente come<br/>la schiuma sull'acqua<br/>la melma nelle pozze<br/>non sentirò mancanza<br/>delle mie mani mozze,<br/>non avrò nemmeno il tempo<br/>di guardarmi attorno<br/>perché presto sarà giorno<br/>e con esso sarà il sole<br/>tetra lampada lontana<br/>che ci acceca e ci fa male<br/>seccandoci le labbra<br/>asciugandomi le membra<br/>vorrei abbracciare l'aria<br/>l'aria vera, un'aria sgombra<br/>un'aria non bruciata<br/>non cieca<br/>non respirata.
