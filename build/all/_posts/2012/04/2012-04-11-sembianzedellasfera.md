---
layout: post
title: >
    Sembianze Della Sfera
tags: []
date: 2012-04-11 21:23:00
author: pietro
---
Fumo sulla neve<br/>fumo nella neve<br/>fiutando del biancore le sembianze delle sfere,<br/>così sotto un cumulo<br/>un tumulo,<br/>tumefatto segno dell'avvenuto cambio al passivo;<br/>grazie, o forse prego, sono vivo, sono vivo.<br/>Tifone dei miei sensi morti<br/>vai e vieni con la marea lunare<br/>a giocare coi miei capelli<br/>nelle lunghe notti dorate,<br/>quando l'acqua mi tocca<br/>e tu mi scompigli i pensieri<br/>fermando il tempo,<br/>parlandomi delle tue magie<br/>cantandomi le tue storie<br/>di posti lontani,<br/>persone sole o persone vive,<br/>persone morte o mai esistite<br/>e io mi circondo<br/>di questa tua confidenza<br/>di questa intimità<br/>guardandoti con dolce<br/>curiosità,<br/>e io mi circondo<br/>di questa tua atmosfera<br/>di questa neve fumosa<br/>sul calare della sera<br/>su una sfera silenziosa.
