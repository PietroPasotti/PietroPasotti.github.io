---
layout: post
title: >
    Che Non Riesco A Piangere
tags: []
date: 2012-04-16 23:42:00
author: pietro
---
Curve come lacrime<br/>che non riesco a piangere.<br/>Che non riesco a piangere.<br/><br/>Linee di pensieri gravi<br/>che si toccano appena,<br/>con timida, timorosa leggerezza<br/>tutta questa paura, terribile<br/>da piangere,<br/>comunque sia, questa è solitudine,<br/>se c'è una solitudine, questa è solitudine.<br/><br/>Punti sopra punti sopra punti<br/>Organo del cosmo che prova a organizzarsi<br/>in parti disuguali, per poi subito spezzarsi,<br/>corde molto tese che si graffiano tra loro,<br/>e lo stridio del brivido<br/>che sale e si scompone<br/>in una miriade di paure minori, di orrori interiori,<br/>dove il mero mare nero sente accorrere le onde<br/>espirando la mia fatiscente espiazione<br/>coltivo solo le mie consapevoli macerie,<br/>la mia rinnovata solitudine,<br/>il mio rinnovato voto, alla solenne oscenità del mondo.<br/><br/>Nulla non è più la parola giusta<br/>sento qualcosa, ma qualcosa male,<br/>qualcosa di quella malinconia<br/>scivola lungo la curva, scivola via.
