---
layout: post
title: >
    5 - Il Tu
tags: [i cinque punti,]
date: 2013-01-27 23:01:00
author: pietro
---
<i>Punto quinto: il tu.</i><br/><br/><i>"Niente fa più male</i><br/><i>di un pronome personale."</i><br/><i>Cit.</i><br/><br/>Occhi si evitano<br/>occhi si cercano<br/>occhi si oscurano<br/>e poi chiari ritornano<br/>in quell'infinito gioco<br/>di bagliori e riflessi<br/>che complica assai<br/>il parlarsi dei sessi.<br/><br/>Oscurato dalle nuvole<br/>ogni mio barlume<br/>sa spegnersi a comando<br/>ha imparato a farlo<br/>o forse ancora sta imparando:<br/>sa perfettamente come<br/>ma non sempre, sa quando.<br/><br/>Conterei quei capelli negli occhi<br/>o forse non saprei contare<br/>perché sottile è la corrente<br/>che di ogni fiume beve il mare;<br/>e non tutto chiama tutto<br/>tu sei lì, ed è bene che tu sia<br/>perché ogni luna è luna<br/>ma non ogni stella è mia;<br/>ora guardiamo assieme<br/>schiudersi sul teatro del cosmo<br/>storie di tempo e di marionette<br/>che non sanno recitare;<br/>fanno gesti meccanici<br/>come meccanico è l'amore<br/>solo un'avida partita a scacchi<br/>con troppe pedine e nessun giocatore;<br/>legami i capelli in tante trecce sottili<br/>per potermi vedere il collo<br/>una fetta di pelle che il mondo ricorda<br/>quando con gli occhi del cielo<br/>in segreto lui guarda;<br/>ma sole chiama sole<br/>e la stella chiama il raggio<br/>certe notti è dura,<br/>non aver coraggio.<br/><br/>Non una cosa è stata detta<br/>non una rosa è stata presa<br/>ora cola lungo la lingua del tempo<br/>come una donna nell'erba distesa,<br/>ma non queste gote sono pronto a rigare<br/>discendo quei fiumi<br/>non potendo restare;<br/>oscurato dalle nuvole<br/>oscurato dal bagliore<br/>che il tessuto delle favole<br/>chi tesse chiama amore.
