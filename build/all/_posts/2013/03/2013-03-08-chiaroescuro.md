---
layout: post
title: >
    Chiaro E Scuro
tags: [speciale,]
date: 2013-03-08 14:37:00
author: pietro
---
Sii più chiara e sarò più chiaro<br/>come corpi celesti<br/>corpo vuoto e corpo pieno<br/>corpo bianco e corpo nero<br/>la luce rimbalza e si perde poi nel cielo<br/>come può tutto quel bianco scomparire dentro al nero?<br/>Luce bianca luce nera<br/>luce falsa luce vera<br/>luce cieca e colorata<br/>che si aggrappa alla vetrata<br/>che nasconde al mio pensiero<br/>sole falso sole vero<br/>che nasconde al mio pensiero<br/>sole bianco sole nero<br/>sole chiaro sole scuro<br/>senza dubbi ed insicuro<br/>testa dura contro un muro<br/>come può tutto quel bianco sembrar nero a un occhio stanco?<br/><br/>Corpi celesti si scambiano saluti<br/>saluti di luce, saluti minuti<br/>saluti sinceri, rumorosi ma muti<br/>perturbano lo spazio<br/>chiedendo all'ombra scura<br/>di trasportare il nulla<br/>luce d'una stella nera.<br/><br/>Corpi celesti si toccano e si scontrano<br/>perdendo un po' di sé a ogni colpo<br/>crepe e cicatrici<br/>decoran superfici<br/>sorrisi ormai sdentati<br/>non riflettono la luce<br/>grandi bocche scure<br/>mangiano pianeti<br/>grandi bocche nere<br/>inghiottono la luce<br/>corpo bianco corpo nero<br/>corpo fermo che non dice<br/>ma sa essere sincero<br/>corpo muto che se tace<br/>riesce a dire tutto il vero.
