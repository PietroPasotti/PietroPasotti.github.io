---
layout: post
title: >
    Tenebre e Pensieri
tags: [speciale,]
date: 2013-03-27 10:19:00
author: pietro
---
Nel cristallo<br/>mani deboli<br/>stringono<br/>nel cristallo<br/>dove le rose<br/>che appassiscono<br/>di colpo rifioriscono,<br/>tutto lì,<br/>tra sei pareti<br/>tra sei vetri chiari e fini<br/>tra sei paratie sottili<br/>si consuma come un vecchio gioco<br/>un vecchio uomo, un vecchio roco.<br/>Prendi quel diamante<br/>frantumalo tra i denti<br/>poi prendi le sue mille schegge<br/>frammenti d'un corpo che già sempre hai<br/>e gettale nel vento, sicché cadendo piogge<br/>cadranno nella terra tutti i semi di quel mai.<br/><br/>Ora<br/>senza mezze parole sottili<br/>senza fiati corti stiracchiati, vili,<br/>con solo pochi grammi tra la vita e la morte<br/>contando al bilancino le mie possibilità<br/>cadenti goccia a goccia come pezzi di cometa<br/>la foce del mio fiume è vuota<br/>io siedo nel suo centro ad aspettar che la corrente<br/>porti alla mia bocca qualcosa di vivente,<br/>porti alla mia vista qualcosa che si muove<br/>mentre tutt'attorno il mio cristallo piove<br/><br/>guarda<br/>centinaia di schegge del mio mondo<br/>lacrimare sulla Terra come ci si aspetta che sia,<br/>ho ceduto ad ogni urto<br/>non sono mai stato un pianeta robusto<br/>ho ceduto alla follia<br/>sono diventato parte del mio odio e amore<br/>ora vago, fantasma traslucido<br/>in cerca di grigio e forse di - calore<br/>che scaldi i miei freddi<br/>e gli spazi interstellari<br/>di tenebre e bellezza<br/>di tenebre e pensieri.
