---
layout: post
title: >
    Chiedere
tags: []
date: 2013-03-23 23:51:00
author: pietro
---
Un disegno.<br/>Nei capelli blu.<br/>Decorazioni nei dettagli<br/>sottigliezze e affinità<br/>coprono - gli - sbagli.<br/>Una bocca.<br/>Un qualche movimento<br/>impercettibile ma visto<br/>come in quei momenti in cui<br/>ci sono - &nbsp;e non esisto.<br/>Chiudere la bocca chiudere gli occhi e in quel momento lì<br/>sentire un pennino sottile<br/>che spinge la china fino a sotto la tua cute<br/>per scriverti nell'animo le sensazioni ignote<br/>che ti corrono di fianco come raffiche crudeli.<br/>Quel disegno.<br/>Piccoli dettagli neri,<br/>piccoli pensieri<br/>grandi nericorvi che svolazzano implacabili<br/>volando verso il cuore di perimetri impossibili.<br/>Equilibri imperscrutabili ci osservano a distanza<br/>noi siamo vento sottile<br/>e al vento non si chiede di interrompere la danza.<br/>Sopra la tua gonna blu<br/>disegnerò ciò che mi sentirò di disegnare<br/>canterò ciò che mi sarà dato cantare.<br/>Chiudi gli occhi<br/>chiudi le labbra<br/><br/>con tutti i fiori del mondo<br/>stretti tra i denti<br/>ti ho fotografata<br/>ti ho presa per mano<br/>ti ho raccolta e portata<br/><br/>non tu.<br/>Tu che tra i capelli<br/>tu che sottopelle<br/>porti scritta in nero la calligrafia del cuore<br/>porti sul tuo viso e tra le vene il mio segreto<br/>rivelati e disegnami così come mi vedi<br/>così come mi cerchi, così come mi chiedi.
