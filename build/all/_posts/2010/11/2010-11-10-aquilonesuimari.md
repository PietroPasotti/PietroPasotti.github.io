---
layout: post
title: >
    Aquilone Sui Mari
tags: [speciale,]
date: 2010-11-10 10:30:00
author: pietro
---
Sono un pirata,<br/>ho nome Aquilone,<br/>la storia che narro<br/>non è di passione.<br/><br/><br/>Sono un pirata,<br/>son nato lontano<br/>ho fiori nel cuore<br/>ma sciabola in mano.<br/><br/><br/>Sono la feccia<br/>di mari e villaggi<br/>ma sono cometa<br/>di tutti i paesaggi.<br/><br/><br/>La storia comincia<br/>in un luogo di verde<br/>dove l'occhio in un lampo<br/>fuggente si perde<br/>e gente in campagna<br/>che corre felice<br/>nei campi di grano<br/>inondati di luce,<br/><br/><br/>lì alberi e luoghi<br/>tramavano tele<br/>tessendo ogni giorno<br/>dai rami le mele<br/>lì luoghi e ricordi<br/>s'incutono amore<br/>correndo nei campi<br/>per giorni, per ore.<br/><br/><br/>Sono stato una persona<br/>una persona buona<br/>un cielo, azzurro,<br/>che adesso, tuona.<br/><br/><br/>Sono stato un uomo<br/>prima d'esser pirata<br/>ho dato il mio cuore<br/>il mio fato a una fata.<br/><br/><br/>Sono stato un padre<br/>ma il tempo ha rubato<br/>quest'attimo come<br/>l'Aprile da un prato.<br/><br/><br/>La storia continua<br/>per terre e contrade<br/>tra lune fuggenti<br/>e noi con le spade<br/>ho conosciuto posti<br/>e incontrato gente<br/>che il cuore mio secco<br/>adesso non sente,<br/><br/><br/>ho reso sterile<br/>questa parete di nuvole<br/>ho reso il mio mondo<br/>ancora più fragile<br/>e faccio tutto questo<br/>in memoria di te<br/>mio giorno mia notte<br/>mia fata, mio perché.<br/><br/><br/>Sono un pirata<br/>di nome Aquilone<br/>sono Cattivo<br/>ma solo di cognome.<br/><br/><br/>Sono un pirata<br/>e sono svanito<br/>sul ponte veliero<br/>nel mare infinito.<br/><br/><br/>Ero un pirata<br/>da adesso non sono<br/>più nulla di questo<br/>chiedendo perdono.<br/>
