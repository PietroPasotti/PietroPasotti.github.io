---
layout: post
title: >
    Dall'Etere Ti Cerco
tags: [speciale,onestar,]
date: 2010-01-07 14:50:00
author: pietro
---
Asservita è l'acqua<br/>alle volontà nei tuoi pensieri,<br/>cerca di placare l'ambizione del tuo sguardo<br/>prova a dimostrare lo splendore dentro te<br/>scivola dolcemente nell'orrore del ricordo<br/>dimostrati che amaro è l'amore che non c'è;<br/><br/>sospeso nell'etere<br/>come un galleggiante in tempesta,<br/>vorresti sorvolare la distruzione che t'avvolge<br/>vorrei essere lì vorrei aiutarti a superare<br/>bevendo tutta l'acqua che ti prende e capovolge<br/>prendendo al posto tuo ciò che ti può danneggiare;<br/><br/>aleggiando senza tempo<br/>nella quinta dimensione,<br/>vorrei capire dove sei e dove trovi i tuoi respiri<br/>cerca di sentire i miei richiami e disperate<br/>tutte le parole dolci che sfuggono ai sospiri<br/>trafitta senza posa da illusioni mal smussate.<br/><br/>Forse questo male<br/>non è il dolore che vuole sembrare<br/>permettimi di trovarti dove non ti vuoi cercare<br/>l'angolo di cuore in cui tu esili ogni speranza<br/>concedimi di darti senza poi voler avere<br/>l'inganno di una storia e di una nuova infanzia.
