---
layout: post
title: >
    Il Germoglio Di Vetro
tags: [speciale,]
date: 2010-01-15 23:00:00
author: pietro
---
E felicità a lettere gotiche<br/>nella lama bianca sotto le tue ombre<br/>scava il suo sentiero<br/><br/>e tenue<br/>spero tu non sia il respiro che pronunci<br/>odio quando sai d'avermi in pugno<br/>ed amo quando non mi stringi,<br/><br/>e abbracciata<br/>a una diversa forma<br/>disconosco la mia falsa luminosità<br/>e getto lontano ogni raggio strappato<br/>ad una notte mai più mia.<br/><br/>Senza osare chiedere<br/>al silenzio che ti ha generata<br/>portelli aperti e fuoco sulla folla<br/><br/>e polvere<br/>da sparo o di selciato<br/>sulle tue labbra così<br/><br/>e belle<br/>come il bimbo balbetta<br/>tu sei il suo gelato caduto<br/>tu sei il suo sguardo negato,<br/><br/>e fragile<br/>un germoglio di vetro<br/>che cerca di crescere dentro te<br/><br/>e meraviglioso<br/>come quella scintilla di vita<br/>che è il tuo giocattolo rotto<br/>ed il tuo regalo perduto<br/><br/>e hai perso la voce<br/>e ti cerchi altrove, ormai muto.
