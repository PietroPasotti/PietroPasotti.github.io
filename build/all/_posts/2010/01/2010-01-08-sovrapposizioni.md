---
layout: post
title: >
    Sovrapposizioni
tags: []
date: 2010-01-08 22:23:00
author: pietro
---
Affini luminosità<br/>sovrappongono gli stessi luoghi,<br/>ragnatele di tristezze<br/>intrappolano lacrime,<br/>solo la sabbia e la polvere<br/>rendono visibile il vento<br/>e i fili di seta stesi lungo il tuo cammino;<br/><br/>soltanto l'ombra illumina<br/>sporgenze e cavità,<br/>i chiaroscuri infestano<br/>la bellezza con le impurità,<br/><br/>e non cerco di capirti<br/>mi rivolgo a malincuore<br/>verso un punto più lontano<br/>in cui trovare una speranza,<br/>in cui trovare una presenza<br/>un pensiero che sostenga<br/>che mi aiuti a premere<br/>sul mio fiato, rotto,<br/>sei tu l'ombra sei paura<br/>l'uomo nero sotto il letto.
