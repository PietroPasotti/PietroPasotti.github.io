---
layout: post
title: >
    Il Signore Della Cecità
tags: [speciale,]
date: 2010-03-22 22:29:00
author: pietro
---
Sono il tecnico<br/>il tecnico delle luci<br/>voglio qui un faretto verde<br/>e là un tendone viola<br/>qualche tocco di smeraldo<br/>e quel nastro che sorvola,<br/>sono il tecnico<br/>il tecnico delle luci<br/>illumino come una luna<br/>che non c'è ma tutti vedono<br/>che non sa ma tutti studiano<br/>che non è,<br/>ma tutti sognano;<br/>quest'inganno,<br/>dice Rimbaud<br/>è una macchia strana<br/>caduta per sbadataggine,<br/>orribili parole, mio caro,<br/>orribili davvero,<br/>ma cosa vuoi,<br/>io sono solo un tecnico<br/>dell'illuminazione;<br/>la corda tesa<br/>tra realtà e finzione<br/>il velo che s'illumina<br/>o diventa trasparente,<br/>sono il signore della cecità<br/>e stringo il potere<br/>di recidere quel cavetto rosso<br/>e rosso non sarà più,<br/>io posso annullare i colori,<br/>che strano;<br/>e tu vedi<br/>ciò che vedo io<br/>e tu credi<br/>a ciò che voglio io,<br/>la tua curiosità sospesa nel mio buio<br/>sono cattivo,<br/>sono ingiusto,<br/>no,<br/>sono soltanto<br/>un tecnico delle luci.
