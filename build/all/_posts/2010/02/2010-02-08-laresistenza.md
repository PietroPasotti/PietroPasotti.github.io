---
layout: post
title: >
    La Resistenza
tags: [speciale,onestar,]
date: 2010-02-08 16:17:00
author: pietro
---
Le foglie sono tutte cadute<br/>come stelle lontane ed esangui<br/>s'adagiano luci e ombre<br/>su quelle pagine, mute.<br/><br/>Il vento copre come tempo<br/>le tracce di ogni melodia<br/>quasi canti attorno al fuoco<br/>spento, d'aria e di follia;<br/><br/>cammino il sottobosco tace<br/>non c'è ricordo senza addio,<br/>inespressivo taglio buio e luce<br/>perché il ricordo sono io.<br/><br/><br/>Aghi di pino hanno coperto<br/>i solchi su ogni volto stanco<br/>le attese di chi ancora sperava,<br/>la viva terra su ogni morto<br/><br/>invano ed ogni colpo è vuoto<br/>cercando nell'aria sottile<br/>il profilo nascosto di un'ombra<br/>o il ghigno di un altro fucile;<br/><br/>l'orrore negli occhi<br/>ed il fuoco nel cuore,<br/>son io neve in fiocchi<br/>a lenire il dolore.<br/><br/><br/>La bellezza su di ogni pallore<br/>sferzato dall'ansia di pace<br/>e cascata che gioia qui piove,<br/>la gioia per ogni terrore;<br/><br/>ci sarà sempre la forza di amare<br/>né argine alla brama di vita<br/>la speranza di un libero cuore<br/>gridando la guerra è finita<br/><br/>ti stringo la mano, ti sento<br/>quando questo nostro tempo è mio<br/>soffiamo assieme il nostro vento<br/>perché speranza sono io;<br/><br/><br/>la voglia di gettare al cielo<br/>le nostre mani come fronde<br/>sfuggendo l'odio inchiostro nero<br/>in un oceano senza sponde.<br/><br/><span style="font-style: italic">Per la Memoria...</span>
