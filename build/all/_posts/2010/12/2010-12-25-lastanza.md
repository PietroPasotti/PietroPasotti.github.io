---
layout: post
title: >
    La Stanza
tags: []
date: 2010-12-25 18:06:00
author: pietro
---
Un ragazzo è sdraiato<br/>sul letto, riverso<br/>mi guarda ed implora <br/>con l'occhio un rimorso<br/>ma gelide labbra lo fissano lì<br/>fermo dov'è nell'attimo scorso<br/>dicendogli credi<br/>nel giorno già perso.<br/><br/><br/>Una donna mi parla <br/>non sento che dice<br/>è seduta<br/>ed è bella, su quel comodino<br/>ha gli occhi neri<br/>e ha l'odore del suo vino<br/>forse ieri era più bella <br/>ma nessuno l'ha guardata<br/>perde petali ogni giorno<br/>sembra quasi più sfiorita<br/>quasi stella<br/>a capo chino<br/>lei mi parla ed io la sento<br/>veleggiando controvento.<br/><br/><br/>Dietro le tende guarda fuori<br/>un uomo alto, un uomo anziano<br/>ed invocando - giorno, muori - <br/>aspetta le tenebre di lontano<br/>e pensa al tramonto rosso<br/>e poco ad ovest è notte adesso<br/>c'è chi dorme fate piano<br/>camminate dolcemente<br/>dice - prendimi per mano - <br/>tutto buio oppure niente,<br/>aspetta, lui aspetta,<br/>ma che cosa aspetti, vecchio?<br/>- Aspetto da lontano<br/>questa notte ha il cuore in mano -.<br/><br/><br/>Il bambino seduto a terra<br/>ha gli occhi d'un colore strano<br/>forse viene da un paese<br/>dove si guarda spesso il sole<br/>mentre noi siamo normali<br/>e guardarlo non si vuole<br/>ho stretto pensa lui<br/>ho stretto molti nodi<br/>che differenza fa,<br/>il collo è un fiammifero<br/>e alla fine brucia tutto<br/>questa casa è fredda<br/>e tu hai bisogno di luce<br/>se io sono felice.<br/><br/><br/>Seduta sull'armadio<br/>qualcuno tace e osserva<br/>ha una veste rossa<br/>bella come il tempo<br/>pensa al futuro<br/>guarda la sorella<br/>si chiede se saltare<br/>le dice - sei una stella -.<br/><br/><br/>Tra mura di libri <br/>un uomo sdraiato<br/>che fissa il soffitto<br/>come stelle da un prato<br/>ma vede due piedi<br/>ne conta le dita<br/>poi conta da capo<br/>la serie infinita.<br/><br/><br/>Al centro di tutto <br/>al centro c'è lei<br/>la maglia di lino<br/>o forse di seta<br/>azzurra e blu mare<br/>che ride felice<br/>prendendo per mano<br/>con mani di luce<br/>qualcuno, che strano,<br/>ridendo gli dice<br/>- ti porto lontano - <br/>si volta e ricorda<br/>- ti sembrerà strano<br/>col cuore che vola<br/>non sono mai sola -.<br/>
