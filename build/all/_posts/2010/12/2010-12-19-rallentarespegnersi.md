---
layout: post
title: >
    Rallentare Spegnersi
tags: [speciale,onestar,scheggia d'essenza,]
date: 2010-12-19 23:14:00
author: pietro
---
Mi rallento fino a perdermi in respiri troppo corti<br/>troppo lunghi come ere non mi svincolo da questo<br/>non posso più disporre dei miei giorni liberi<br/>o piantare i piedi per terra come radici e vegetare<br/>abbiamo tutti con questa facilità perso l'abilità<br/><br/><br/>di fermarci<br/>spegnerci.<br/><br/><br/>Con un'inutile naturalezza raccolgo le forze l'ira<br/>si scarica lungo la mia schiena come il peso di una vita<br/>l'ardua scelta di porsi domande si chiude<br/>dinanzi ai miei occhi come una porta di un paradiso<br/>e inizia a bruciare di un nero fumo nero oscuro<br/><br/><br/>nero strano<br/>pur sempre nero.<br/><br/><br/>Comincio a tremare su me stesso sono l'aria calda<br/>al tempo stesso congelo mentre mi fermo<br/>sovrappongo la mia immagine al mio corpo<br/>senza realmente sapere cosa sto disegnando<br/>sono nessun dove, sono nessun quando<br/><br/><br/>chi sono<br/>cosa sto facendo.<br/><br/><br/>Così le ali spuntano da un giorno all'altro<br/>come funghi nella terra umida o germogli da una ceppaia<br/>dove tutto sembra morto un fiore teme di sbocciare<br/>perché forse solo al buio non ha nulla da guardare<br/>luna fredda luna calda da lontano tutto è bianco<br/><br/><br/>sono stanco<br/>ancora qui.<br/><br/><br/>L'urlo di vittoria o forse di sconfitta, non lo so,<br/>ma sono ancora qui e persisto come un fiume<br/>muto corso come piume di un cappello<br/>che detesto con dolcezza ogni giorno di più<br/>e che sono troppo basso per portare<br/><br/><br/>non mi si guarderà<br/>e non vorrò guardare.<br/><br/><br/>Quando tutto piange<br/>noi ci rifugiam nel mare.<br/>
