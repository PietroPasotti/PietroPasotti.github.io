---
layout: post
title: >
    Onda Piccola
tags: []
date: 2010-12-30 18:51:00
author: pietro
---
Ritorno<br/>onda piccola<br/>c'è chi ascolta il mare<br/>e trova le isole<br/>mai senza cercare nessuno trovò<br/>mai senza guardare nessun vide<br/>cerchi nell'acqua che tutto riunisce<br/>cerchi nell'acqua che tutto divide.<br/><br/><br/>Ora <br/>come una grande favola<br/>dai colori sbiaditi<br/>come narrata a un vecchio<br/>o a un assassino<br/>quando parli di qualcosa di grandioso<br/>a chi ha le orecchie piccole come semi di lino<br/>quando cerchi di andare lontano<br/>da chi ti è sempre vicino,<br/>come una favola narrata male<br/>da qualcuno<br/>troppo stanco per cantare<br/>come un racconto che ogni tanto s'inceppa<br/>un fiume che trova qualche tronco di traverso<br/>un bastone un po' nodoso<br/>che ti fa male alle mani,<br/>ora<br/>chiudo il mio libro un'altra volta<br/>qualche pagina macchiata<br/>qualche pagina strappata<br/>la copertina un po' bruciata<br/>ma la storia <br/>ancora una volta<br/>comincia sempre allo stesso modo<br/>c'era una volta.<br/>
