---
layout: post
title: >
    L'Indifferenza Del Mare
tags: [speciale,twostars,threestars,scheggia d'essenza,onestar,]
date: 2010-12-01 12:48:00
author: pietro
---
Sorriso <br/><br/>ampio<br/>come una rosa.<br/>Alteri due curve<br/>e tutto ci sorride<br/>cammino a piedi nudi nei tuoi sogni<br/>soffoco i sospiri dentro a un fazzoletto<br/>intriso dei profumi che più parlano<br/>di voi,<br/><br/><br/>sempre sorridente<br/>felice<br/>come un'alba,<br/>mi guardi ripiegarmi<br/>mi guardi accartocciarmi<br/>cerchi senza capire ogni mia fragilità<br/>non puoi cauterizzare questa mia temerità<br/>invano scorri piano rifiutando di vedermi<br/>fino a quando lentamente tutto questo sparirà,<br/><br/><br/>le onde del mio cuore<br/>deflettono dal tuo<br/>il faro del sorriso<br/>si erge ferreo, muto,<br/>su flutti distruttivi<br/>che il cuore mio ha creato,<br/>la tigre dei suoi anni<br/>erode proprio tutto<br/>se piango piango questo<br/>fantasma del mio flutto.<br/><br/><br/>Papaveri d'acqua<br/>esplodono le cime<br/>del mare sugli scogli<br/>io cerco di piantare<br/>le rose che raccogli.<br/><br/><br/>Geli in cima al faro<br/>la luce intermittente<br/>ti sbalza contro un cielo<br/>opaco e indifferente.<br/><br/><br/>La calma nel furore<br/>le nuvole lontane<br/>rifletti tutto questo<br/>il cielo sopra il mare<br/>sconvolto dalle nubi<br/>io pianto dolcemente<br/>quei gigli che ci rubi,<br/><br/><br/>io guardo nei rubini<br/>e guardaci anche tu<br/>io vedo dei bambini<br/>ma già non vedo più.<br/><br/><br/>Sorriso<br/>spento<br/>come una vecchia rosa.<br/>La quiete il cielo grigio<br/>ti parlano d'un luogo<br/>in cui se piangi piovi<br/>è il faro su cui trovi<br/>la pace e le risposte ad un complesso indivisibile<br/>le lacrime che piangi ad uno specchio già invisibile,<br/>non rinchiudere la vita dentro l'eco di tuoi sguardi<br/>non creare nel tuo nulla <br/>fiori fatti di ricordi<br/>non esplodere nel vuoto ma tu soffia controvento<br/>in cima al faro nel tuo cuore ripulito dal cemento.<br/><br/><br/>Sorridi<br/>adesso<br/>come una tigre.<br/>Finalmente so guardare<br/>in te limpida, mia dolce,<br/>in te che dormi stanca<br/>in te che rappresenti<br/>tutto quello che ci manca,<br/>in te che finalmente hai rivolto luci nuove<br/>contro il sole che non sorge,<br/>contro il cielo che non piove,<br/>in te che adesso sai<br/>che nel mare indifferente che ci fissa e che ci culla<br/>non puoi ridere né piangere di spettri del tuo nulla;<br/><br/><br/>che nel mare indifferente che ci fissa e che ci culla<br/>non puoi ridere né piangere di spettri del tuo nulla.<br/><br/><br/>Qualcosa nel cui nome<br/>ogni cosa acquista senso<br/>esiste in ogni cuore<br/>come lacrime d'incenso<br/>ed è questo che io cerco<br/>ed è questo che io trovo<br/>quando scelgo la mia nube<br/>mentre esplodo piango piovo.<br/>
