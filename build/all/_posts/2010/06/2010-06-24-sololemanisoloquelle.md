---
layout: post
title: >
    Solo Le Mani, Solo Quelle
tags: [speciale,onestar,scheggia d'essenza,]
date: 2010-06-24 22:18:00
author: pietro
---
Una scala verso<br/>paradisi lontani<br/>un tappeto volante<br/>che mi porti un diamante<br/>a cavalcare il vento<br/>con un fiore sulle spalle<br/>gelide mani ti sfiorano<br/>e tu ridi,<br/>quasi disprezzano<br/>tutte quelle gioie<br/>alla calma della tempesta<br/>quando non è più un'arma<br/>e mi sento volgare<br/>così indelicato e grossolano<br/>l'artista con le mani di piombo<br/>che distruggono i dettagli<br/>di ogni cosa bella<br/>e che aggravano gli sbagli<br/>d'ogni sole e d'ogni stella.<br/><br/>Voglio tagliarmi queste mani di piombo<br/>queste mani di fango<br/>queste mani di ghiaccio<br/>voglio smettere d'essere<br/>il dolore che non taccio<br/>voglio prendere il mio collo<br/>e ritorcerlo più volte<br/>distruggendo le mie ombre<br/>le mie nuvole più folte,<br/>voglio prendere e lasciare<br/>tutto questo per adesso<br/>perché dentro quest'amore<br/>io non sono più lo stesso,<br/>mi passo le mani tra i capelli<br/>e non sono più miei<br/>e che senso ha<br/>ogni testa è vuota<br/>ogni testa è mia<br/>ogni testa è un pianeta<br/>voglio prendere i miei anelli<br/>e scagliarli come fulmini<br/>contro galassie di fumo e tempeste<br/>come l'odio che non so esprimere<br/>verso qualcosa che non esiste<br/>ma che affoga la mia fame d'essere.<br/><br/>Dopo tutta questa guerra<br/>torno alla mia pace<br/>voglio solo le tue mani<br/>voglio solo quelle<br/>voglio solo un granello<br/>anche se parlo con le stelle.
