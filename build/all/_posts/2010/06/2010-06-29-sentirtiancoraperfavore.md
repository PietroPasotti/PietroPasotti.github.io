---
layout: post
title: >
    Sentirti Ancora, Per Favore
tags: [speciale,scheggia d'essenza,]
date: 2010-06-29 22:39:00
author: pietro
---
Ancora ti sento<br/>si spalanca una luce<br/>una porta sotto i piedi<br/>che conduce sotto l'erba<br/>sfioro immensi rami di radici<br/>e qui un cupo cielo di terra<br/>ride di oggetti strani;<br/><br/>cumuli di informi<br/>lacrime fantasma<br/>mi chiedono una chiave<br/>per la porta che ho gridato.<br/><br/>Si spalanca la luce<br/>e come un fulmine<br/>divento<br/>le prime lacrime che ho pianto.<br/><br/>Oh dolce amarezza<br/>mai mi vidi così<br/>ho dimenticato come si piange<br/>e lo dimentico ogni volta,<br/>quando mi respiri dentro;<br/>l'aria non tua è aria sporca<br/>non capisci?<br/>Quanto difficile sia respirare<br/>lo sai, tu, quanto?<br/>Lo sai e mi sorridi<br/>è per questo che sorridi<br/>e sono così fiero di te amore<br/>perché tu guardi la pozzanghera<br/>e l'ami comunque.
