---
layout: post
title: >
    Ancora Nostro
tags: []
date: 2010-10-22 21:12:00
author: pietro
---
Dobbiamo riprenderci<br/>il possesso delle nostre cose non esiste più<br/>il nostro modo di guardarci non esisterà<br/>non ci saranno cose da guardare da vedere<br/>osserviamo assieme il mare<br/>è tutto ciò che ci rimane<br/>osserviamo assieme il cielo<br/>è tutto ciò che è ancora nostro.<br/><br/><br/>Abbiamo permesso<br/>che ci sfilassero da sotto i piedi<br/>il tappeto di stelle che usavamo come telo<br/>come abito, come strada e come tenda all'occorrenza<br/>ci hanno strappato di dosso ogni speranza<br/>non ci resta più nemmeno un capello<br/>l'avidità di occhi<br/>non ha limite,<br/>ci hanno sottratto il nostro vizio di sognare.<br/><br/><br/>L'aria rarefatta di cui ormai ci nutriamo<br/>aspirando avidamente ogni apparenza di frescura<br/>scannandoci a vicenda per un respiro di un istante<br/>per un attimo e poi cadere, nuovamente, nel silenzio<br/>dove non avremo più amici<br/>perché sulle loro teste<br/>saranno cadute<br/>le nostre speranze infrante<br/>dopo aver camminato sulle loro teste<br/>per quell'attimo di purezza.<br/><br/><br/>Non abbiamo più nemmeno la dignità<br/>anche quella ci hanno sfilato di dosso<br/>ci hanno svanito, <br/>non abbiamo nemmeno più palpebre<br/>da chiudere<br/>per rispettare un silenzio eterno<br/>per non guardare più<br/>e chiudere le nostre porte<br/>in faccia a chi ci ha chiusi fuori.<br/>
